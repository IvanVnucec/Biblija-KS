<h4>Novo ukazanje</h4><p class="pocetakParagrafa"> <span class="brojRetka" id="1">1</span>Kad je Salomon dovršio gradnju doma Jahvina, kraljevskog dvora i svega što je namislio graditi,  <span class="brojRetka" id="2">2</span>javi se Jahve i drugi put Salomonu, kao što mu se bio javio u Gibeonu.  <span class="brojRetka" id="3">3</span>Jahve mu reče:</p><p class="pocetakParagrafa">»Uslišio sam molitvu i prošnju koju si mi uputio. Posvetio sam ovaj dom koji si sagradio da u njemu prebiva ime moje dovijeka; moje će oči i srce biti ovdje svagda.  <span class="brojRetka" id="4">4</span>A ti, ako budeš hodio preda mnom kako je hodio tvoj otac David, u nevinosti srca i pravednosti, postupao u svemu kako sam ti zapovjedio i ako budeš držao moje zakone i moje naredbe,  <span class="brojRetka" id="5">5</span>ja ću učvrstiti zauvijek tvoje kraljevsko prijestolje nad Izraelom, kako sam obećao tvome ocu Davidu kad sam rekao: ‘Nikada ti neće nestati nasljednika na prijestolju Izraelovu.’  <span class="brojRetka" id="6">6</span>Ali ako me ostavite, vi i vaši sinovi, ako ne budete držali mojih zapovijedi i zakona koje sam vam dao, ako se okrenete bogovima i budete im služili i klanjali im se,  <span class="brojRetka" id="7">7</span>tada ću istrijebiti Izraela iz zemlje koju sam mu dao; ovaj ću dom, koji sam posvetio svome imenu, odbaciti od sebe, i Izrael će biti poruga i podsmijeh svim narodima.  <span class="brojRetka" id="8">8</span>Ovaj je dom uzvišen, ali svi koji budu uza nj prolazili bit će zaprepašteni; zviždat će i govoriti: ‘Zašto je Jahve tako učinio s ovom zemljom i s ovim domom?’  <span class="brojRetka" id="9">9</span>A reći će im se: ‘Jer su ostavili Jahvu, Boga svoga, koji je izveo oce njihove iz Egipta, a priklonili se drugim bogovima, častili ih i služili im, zato je Jahve pustio na njih sva ova zla.’«</p><p class="noviRedak"> <h4>Suradnja s Hiramom</h4><p class="pocetakParagrafa"> <span class="brojRetka" id="10">10</span>Poslije dvadeset godina, za kojih je Salomon sagradio obje zgrade, dom Jahvin i kraljevski dvor,  <span class="brojRetka" id="11">11</span>a Hiram, kralj Tira, dobavljao mu drvo cedrovo i čempresovo i zlata koliko je god želio, dade tada kralj Salomon Hiramu dvadeset gradova u zemlji galilejskoj.  <span class="brojRetka" id="12">12</span>Hiram izađe iz Tira da vidi gradove koje mu je Salomon darovao, ali mu se nisu svidjeli.  <span class="brojRetka" id="13">13</span>I reče: »Kakvi su to gradovi što si mi ih dao, brate?« I od tada ih zovu »zemlja Kabul« do današnjega dana.  <span class="brojRetka" id="14">14</span>A Hiram bijaše poslao kralju stotinu i dvadeset zlatnih talenata.</p><p class="noviRedak"> <h4>Rabota</h4><p class="pocetakParagrafa"> <span class="brojRetka" id="15">15</span>Ovako je bilo s rabotom koju je kralj Salomon digao da sagradi dom Jahvin, svoj dvor, Milo i zidove Jeruzalema, Hasor, Megido i Gezer.  <span class="brojRetka" id="16">16</span>Faraon, kralj Egipta, krenu u vojni pohod, osvoji Gezer, popali i poubija Kanaance koji su ondje živjeli, zatim dade grad u miraz svojoj kćeri, ženi Salomonovoj,  <span class="brojRetka" id="17">17</span>a Salomon obnovi Gezer, Bet Horon Donji,  <span class="brojRetka" id="18">18</span>Baalat, Tamar u pustinji u zemlji,  <span class="brojRetka" id="19">19</span>sve gradove-skladišta koje je Salomon imao, gradove za bojna kola i gradove za konjaništvo, i sve što je Salomon želio sagraditi u Jeruzalemu, na Libanonu i u svim zemljama koje su mu bile podložne.  <span class="brojRetka" id="20">20</span>Svim preostalim Amorejcima, Hetitima, Perižanima, Hivijcima i Jebusejcima, koji nisu bili Izraelci,  <span class="brojRetka" id="21">21</span>sinovima njihovim koji ostadoše iza njih u zemlji i koje Izraelci nisu zatrli, Salomon nametnu tešku tlaku do današnjega dana.  <span class="brojRetka" id="22">22</span>Sinove Izraelove nije Salomon pretvarao u robove, nego su mu oni bili vojnici, dvorani, vojskovođe, tridesetnici, zapovjednici njegovih bojnih kola i konjaništva.  <span class="brojRetka" id="23">23</span>A evo nadzornika koji su upravljali Salomonovim radovima: njih pet stotina i pedeset koji su zapovijedali puku zaposlenu na radovima.</p><p class="pocetakParagrafa"> <span class="brojRetka" id="24">24</span>Čim je faraonova kći ušla iz Davidova grada u kuću koju joj Salomon bijaše sagradio, tada on podiže Milo.</p><p class="noviRedak"> <h4>Služba u Hramu</h4><p class="pocetakParagrafa"> <span class="brojRetka" id="25">25</span>Salomon je tri puta u godini prinosio paljenice i pričesnice na žrtveniku koji je podigao Jahvi i palio je kâd pred Jahvom. Tako je dovršio Hram.</p><p class="noviRedak"> <h3>3. SALOMON VELETRGOVAC</h3><h4>Salomonovo brodovlje</h4><p class="pocetakParagrafa"> <span class="brojRetka" id="26">26</span>Kralj Salomon je sagradio brodovlje u Esjon-Geberu, koji je kraj Elata, na obali Crvenoga mora, u zemlji edomskoj.  <span class="brojRetka" id="27">27</span>Hiram je poslao na tim lađama svoje sluge, mornare koji su poznavali more, sa slugama Salomonovim.  <span class="brojRetka" id="28">28</span>Oni otploviše u Ofir, uzeše odande četiri stotine i dvadeset talenata zlata i donesoše ih kralju Salomonu.</p></p></p></p></p>