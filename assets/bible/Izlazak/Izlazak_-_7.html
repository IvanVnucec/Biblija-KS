<p class="pocetakParagrafa"> <span class="brojRetka" id="1">1</span>Mojsiju je Jahve odgovorio: »Vidi! Faraonu ću te nametnuti kao božanstvo; tvoj brat Aron bit će tvoj prorok.  <span class="brojRetka" id="2">2</span>Ti kazuj sve što ti naređujem, a tvoj brat Aron neka faraonu ponovi da pusti Izraelce te odu iz njegove zemlje.  <span class="brojRetka" id="3">3</span>Ja ću učiniti da otvrdne srce faraonu i umnožit ću znakove i čudesa u zemlji egipatskoj.  <span class="brojRetka" id="4">4</span>Kako vas faraon neće poslušati, ja ću staviti svoju ruku na Egipat: strašno kažnjavajući, izbavit ću svoje čete, narod svoj, Izraelce, iz egipatske zemlje.  <span class="brojRetka" id="5">5</span>Kad pružim svoju ruku na Egipat i izvedem Izraelce iz njihove sredine, tada će Egipćani spoznati da sam ja Jahve.«</p><p class="pocetakParagrafa"> <span class="brojRetka" id="6">6</span>Mojsije i Aron poslušaše: kako im je Jahve naredio, upravo tako učiniše.  <span class="brojRetka" id="7">7</span>Mojsiju je bilo osamdeset, a Aronu osamdeset i tri godine kad su faraonu postavili svoje zahtjeve.</p><p class="noviRedak"> <h3>3. ČUDESNI ZNACI PRED OKORJELIM FARAONOM</h3><h4>Štap pretvoren u zmiju</h4><p class="pocetakParagrafa"> <span class="brojRetka" id="8">8</span>Još doda Jahve Mojsiju i Aronu:  <span class="brojRetka" id="9">9</span>»Kad faraon zatraži od vas da izvedete kakvo znamenje, ti reci Aronu da uzme svoj štap i baci ga pred faraona, a štap će se pretvoriti u zmiju.«  <span class="brojRetka" id="10">10</span>Dođu Mojsije i Aron pred faraona i učine kako im je Jahve naredio. Aron baci pred faraona i njegove službenike svoj štap, koji se pretvori u zmiju.  <span class="brojRetka" id="11">11</span>Zovne faraon mudrace i vračare. I zaista, egipatski vračari svojim vračanjem učine isto:  <span class="brojRetka" id="12">12</span>svaki baci svoj štap, koji se pretvori u zmiju. Ali Aronov štap proguta njihove štapove.  <span class="brojRetka" id="13">13</span>Faraon bijaše tvrdokorna srca: ne htjede poslušati Mojsija i Arona, kako je Jahve i kazao.</p><p class="noviRedak"> <h4>Voda pretvorena u krv</h4><p class="pocetakParagrafa"> <span class="brojRetka" id="14">14</span>Tada Jahve reče Mojsiju: »Faraonovo je srce okorjelo; odbija da pusti narod.  <span class="brojRetka" id="15">15</span>Ujutro pođi k faraonu. Kad izađe k vodi, stani preda nj na obali Rijeke. Uzmi u ruku štap što se bio u zmiju pretvorio.  <span class="brojRetka" id="16">16</span>Reci mu: ‘Jahve, Bog Hebreja, poslao me k tebi s porukom da pustiš moj narod da mi iskaže štovanje u pustinji. Ali sve dosad ti nisi poslušao.  <span class="brojRetka" id="17">17</span>Ovako Jahve poručuje: Ovim ćeš spoznati da sam ja Jahve. Gledaj! Štapom koji imam u ruci mlatnut ću po vodi u Rijeci i pretvorit će se u krv.  <span class="brojRetka" id="18">18</span>Ribe će u Rijeci pocrkati, Rijeka će se usmrdjeti i grstit će se Egipćanima piti vodu iz Rijeke.’«</p><p class="pocetakParagrafa"> <span class="brojRetka" id="19">19</span>Još Jahve reče Mojsiju: »Reci Aronu da uzme svoj štap i pruži svoju ruku povrh egipatskih voda: njihovih rijeka, njihovih prokopa, njihovih jezeraca, svih njihovih vodenih stjecišta, da se pretvore u krv; po svoj zemlji egipatskoj neka je krv, čak i u drvenim i kamenim posudama.«  <span class="brojRetka" id="20">20</span>Mojsije i Aron učiniše kako im je Jahve naredio. Podiže Aron svoj štap i naočigled faraona i njegovih službenika mlatnu po vodi u Rijeci. Sva se voda u Rijeci prometnu u krv.  <span class="brojRetka" id="21">21</span>Ribe u Rijeci pocrkaše; Rijeka se usmrdje, tako da Egipćani nisu mogli piti vodu iz Rijeke; krv bijaše po svoj zemlji egipatskoj.  <span class="brojRetka" id="22">22</span>Ali egipatski vračari svojim vračanjem učiniše isto. Tako faraon ostade tvrdokorna srca: nije htio poslušati Mojsija i Arona, kako je Jahve i kazao.  <span class="brojRetka" id="23">23</span>Faraon se okrenu i ode u svoj dvor, ne uzimajući ni to k srcu.  <span class="brojRetka" id="24">24</span>Svi su Egipćani počeli kopati oko Rijeke tražeći pitke vode jer nisu mogli piti vode iz Rijeke.</p><p class="noviRedak"> <h4>Žabe</h4><p class="pocetakParagrafa"> <span class="brojRetka" id="25">25</span>Kad je prošlo sedam dana kako je Jahve udario po Rijeci,  <span class="brojRetka" id="26">26</span>opet Jahve reče Mojsiju: »Pođi k faraonu i reci mu: Ovako govori Jahve: ‘Pusti moj narod da ode i štovanje mi iskaže.  <span class="brojRetka" id="27">27</span>Ako odbiješ da ih pustiš, svu ću ti zemlju kazniti žabama.  <span class="brojRetka" id="28">28</span>Rijeka će vrvjeti žabama. One će izići i prodrijeti u tvoj dvor, u ložnicu, u tvoju postelju, u kuće tvojih službenika i tvoga naroda, pod sačeve i naćve tvoje.  <span class="brojRetka" id="29">29</span>Po tebi, po tvome narodu i svim tvojim službenicima skakat će žabe.’«</p><p class="noviRedak"> </p></p></p></p>