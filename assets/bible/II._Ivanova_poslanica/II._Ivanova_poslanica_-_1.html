<h4>Pozdrav</h4><p class="pocetakParagrafa"> <span class="brojRetka" id="1">1</span>Starješina izabranoj Gospođi i djeci njezinoj koju ja ljubim u Istini – a ne samo ja nego i svi koji upoznaše Istinu –  <span class="brojRetka" id="2">2</span>radi Istine koja ostaje u nama i bit će s nama dovijeka.</p><p class="pocetakParagrafa"> <span class="brojRetka" id="3">3</span>Bila s nama milost, milosrđe i mir od Boga Oca i od Sina Očeva Isusa Krista u istini i ljubavi!</p><p class="noviRedak"> <h4>Zapovijed ljubavi</h4><p class="pocetakParagrafa"> <span class="brojRetka" id="4">4</span>Obradovah se veoma što sam među tvojom djecom našao takve koji hode u istini, kao što primismo zapovijed od Oca.</p><p class="pocetakParagrafa"> <span class="brojRetka" id="5">5</span>I sada te molim, Gospođo, ne kao da ti novu zapovijed pišem, nego onu koju smo imali od početka: da ljubimo jedni druge.</p><p class="pocetakParagrafa"> <span class="brojRetka" id="6">6</span>A ovo je ta ljubav: da živimo po zapovijedima njegovim. To je zapovijed, kao što čuste od početka, da u njoj živite.</p><p class="noviRedak"> <h4>Antikristi</h4><p class="pocetakParagrafa"> <span class="brojRetka" id="7">7</span>Jer iziđoše na svijet mnogi zavodnici koji ne ispovijedaju Isusa Krista koji dolazi u tijelu. To je zavodnik i Antikrist.  <span class="brojRetka" id="8">8</span>Čuvajte se da ne izgubite što ste stekli, nego da primite potpunu plaću.  <span class="brojRetka" id="9">9</span>Tko god pretjera i ne ostane u nauku Kristovu, nema Boga. Tko ostaje u nauku, ima i Oca i Sina.  <span class="brojRetka" id="10">10</span>Ako tko dolazi k vama i ne donosi tog nauka, ne primajte ga u kuću i ne pozdravljajte ga.  <span class="brojRetka" id="11">11</span>Jer tko ga pozdravlja, sudjeluje u njegovim zlim djelima.</p><p class="noviRedak"> <h4>Zaključak</h4><p class="pocetakParagrafa"> <span class="brojRetka" id="12">12</span>Mnogo bih vam imao pisati, ali ne htjedoh na papiru i crnilom, nego se nadam da ću doći k vama i iz usta u usta govoriti da radost vaša bude potpuna.</p><p class="pocetakParagrafa"> <span class="brojRetka" id="13">13</span>Pozdravljaju te djeca tvoje izabrane sestre.</p></p></p></p>