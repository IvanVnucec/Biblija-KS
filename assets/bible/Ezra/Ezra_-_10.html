<p class="pocetakParagrafa"> <span class="brojRetka" id="1">1</span>Dok je Ezra molio i priznavao grijehe, plačući i ležeći pred domom Božjim, skupilo se oko njega mnoštvo Izraelaca, ljudi, žena i djece: i taj je narod gorko plakao.  <span class="brojRetka" id="2">2</span>Tada Šekanija, sin Jehielov, jedan od sinova Elamovih, uzimajući riječ reče Ezri: »Mi smo izdali Boga svoga ženeći se tuđinkama iz naroda zemlje. Ali još ima nade Izraelu.  <span class="brojRetka" id="3">3</span>Obnovimo sada Savez s Bogom svojim: obećajmo da ćemo, prema savjetu moga gospodara i onih koji osjećaju strahopočitanje prema zapovijedi Boga našega, otpustiti svoje žene tuđinke i djecu koju su rodile. Učinimo, dakle, po Zakonu!  <span class="brojRetka" id="4">4</span>Ustani, jer to je tvoja dužnost, a mi ćemo biti uza te. Budi hrabar i na djelo!«</p><p class="pocetakParagrafa"> <span class="brojRetka" id="5">5</span>Tada ustade Ezra i zakle glavare svećeničke, i levite, i sve Izraelce da će učiniti kako im bijaše rekao. I zakleše se.  <span class="brojRetka" id="6">6</span>Ezra se udalji ispred doma Božjega i uđe u dvoranu Johanana, sina Elijašibova. Ondje provede noć i nije jeo ni kruha niti je pio vode jer tugovaše zbog nevjernosti povratnika.</p><p class="pocetakParagrafa"> <span class="brojRetka" id="7">7</span>Zatim je objavljeno u Judeji i Jeruzalemu svim povratnicima da se skupe u Jeruzalemu:  <span class="brojRetka" id="8">8</span>a tko ne bude došao u Jeruzalem za tri dana, toga će pozvati glavari i starješine, bit će mu zaplijenjeno imanje i isključit će ga iz zbora povratnika.  <span class="brojRetka" id="9">9</span>Svi su se ljudi od Jude i Benjamina sakupili tako za tri dana u Jeruzalemu. Bilo je to devetoga mjeseca, dvadesetoga dana u mjesecu. Sav se narod smjestio na trgu pred domom Božjim, dršćući zbog svega toga i zbog jake kiše.</p><p class="pocetakParagrafa"> <span class="brojRetka" id="10">10</span>Tada, ustavši, svećenik Ezra reče im: »Vi ste se iznevjerili kad ste se oženili tuđinkama. Tako ste povećali grijeh Izraelov!  <span class="brojRetka" id="11">11</span>Ali podajte sada hvalu Jahvi, Bogu otaca svojih, i izvršite volju njegovu te se rastavite od naroda zemlje i od žena tuđinki.«</p><p class="pocetakParagrafa"> <span class="brojRetka" id="12">12</span>Sav je zbor odgovorio snažnim glasom: »Jest, dužnost nam je učiniti po tvome savjetu!  <span class="brojRetka" id="13">13</span>Ali naroda ima mnogo i dažd nahodi: vani se ne može stajati. Osim toga, nije to posao od dan-dva, jer nas je mnogo koji smo u tome sagriješili.  <span class="brojRetka" id="14">14</span>Mogu nas na zajedničkom zboru zastupati naši glavari: svi koji su po našim gradovima oženjeni tuđinkama mogu doći u određeno vrijeme u pratnji starješina i sudaca svakoga grada, sve dok ne budemo odvratili gnjev Boga svojega zbog ovoga.«</p><p class="pocetakParagrafa"> <span class="brojRetka" id="15">15</span>Samo Jonatan, sin Asahelov, i Jahzija, sin Tikvin, bijahu se usprotivili; a podupirahu ih Mešulam i levit Šabetaj.  <span class="brojRetka" id="16">16</span>Povratnici učiniše tako: rastaše se. Svećenik Ezra izabra za pomoćnike glavare obitelji, prema njihovim domovima, i svi su bili poimence određeni. Počeli su zasjedati prvoga dana desetoga mjeseca da bi sve ispitali.  <span class="brojRetka" id="17">17</span>I prvoga dana prvoga mjeseca završiše sa svima koji se bijahu oženili tuđinkama.</p><p class="noviRedak"> <h4>Popis prijestupnikâ</h4><p class="pocetakParagrafa"> <span class="brojRetka" id="18">18</span>Među pripadnicima svećenstva evo koji bijahu oženjeni tuđinkama: između sinova Ješue, sina Josadakova, i među njegovom braćom: Maaseja, Eliezer, Jarib i Gedalija;  <span class="brojRetka" id="19">19</span>oni dadoše svoju ruku da će otpustiti svoje žene i da će za svoj grijeh prinijeti ovna kao naknadnicu.</p><p class="pocetakParagrafa"> <span class="brojRetka" id="20">20</span>Od sinova Imerovih: Hanani i Zebadja;  <span class="brojRetka" id="21">21</span>od Harimovih sinova: Maaseja, Ilija, Šemaja, Jehiel i Uzija;  <span class="brojRetka" id="22">22</span>od Pašhurovih sinova: Elijoenaj, Maaseja, Jišmael, Netanel, Jozabad i Elasa.  <span class="brojRetka" id="23">23</span>Od levita: Jozabad, Šimej, Kelaja – nazvan Kelita – Petahja, Juda i Eliezer.</p><p class="pocetakParagrafa"> <span class="brojRetka" id="24">24</span>Od pjevača: Elijašib i Zakur. Od vratara: Šalum, Telem i Uri.</p><p class="pocetakParagrafa"> <span class="brojRetka" id="25">25</span>A između Izraelaca: od sinova Paroševih: Ramja, Jizija, Malkija, Mijamin, Eleazar, Malkija i Benaja;  <span class="brojRetka" id="26">26</span>od sinova Elamovih: Matanija, Zaharija, Jehiel, Abdi, Jeremot i Ilija;  <span class="brojRetka" id="27">27</span>od sinova Zatuovih: Elijoenaj, Elijašib, Matanija, Jeremot, Zabad i Aziza;  <span class="brojRetka" id="28">28</span>od sinova Bebajevih: Johanan, Hananija, Zabaj i Atlaj;  <span class="brojRetka" id="29">29</span>od Banijevih sinova: Mešulam, Maluk, Adaja, Jašub, Šeal i Ramot;  <span class="brojRetka" id="30">30</span>od Pahat-Moabovih sinova: Adna, Kelal, Benaja, Maaseja, Matanija, Besalel, Binuj i Manaše;  <span class="brojRetka" id="31">31</span>od sinova Harimovih: Eliezer, Jišija, Malkija, Šemaja, Šimun,  <span class="brojRetka" id="32">32</span>Benjamin, Maluk, Semarja;  <span class="brojRetka" id="33">33</span>od sinova Hašumovih: Matnaj, Matata, Zabad, Elifelet, Jeremaj, Manaše, Šimej;  <span class="brojRetka" id="34">34</span>od sinova Banijevih: Maadaj, Amram, Joel,  <span class="brojRetka" id="35">35</span>Benaja, Bedja, Kelu,  <span class="brojRetka" id="36">36</span>Vanija, Meremot, Elijašib,  <span class="brojRetka" id="37">37</span>Matanija, Matnaj i Jaasaj;  <span class="brojRetka" id="38">38</span>od sinova Binujevih: Šimej,  <span class="brojRetka" id="39">39</span>Šelemja, Natan i Adaja;  <span class="brojRetka" id="40">40</span>od Zakajevih sinova: Šašaj, Šaraj,  <span class="brojRetka" id="41">41</span>Azareel, Šelemja, Šemarja,  <span class="brojRetka" id="42">42</span>Šalum, Amarja, Josip;  <span class="brojRetka" id="43">43</span>od Nebovih sinova: Jeiel, Matitja, Zabad, Zebina, Jadaj, Joel, Benaja.  <span class="brojRetka" id="44">44</span>Svi su ti bili oženjeni tuđinkama, ali su ih otpustili, žene i djecu.</p></p>