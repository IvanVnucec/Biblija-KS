<h4>Protiv zakupnikâ</h4><p class="pocetakParagrafa"> <span class="brojRetka" id="1">1</span>Teško onima koji smišljaju</p><p class="stih2">nedjelo</p><p class="stih2">i snuju zlo na posteljama svojim!</p><p class="stih1">Kad svane dan, oni ga izvrše,</p><p class="stih2">jer je sila u njihovoj ruci.</p><p class="stih1"> <span class="brojRetka" id="2">2</span>Zažele li polja, otimaju ih,</p><p class="stih2">i kuće, uzimaju ih;</p><p class="stih1">čine nasilje čovjeku i kući njegovoj,</p><p class="stih2">vlasniku i posjedu njegovu.</p><p class="noviRedak"> </p><p class="stih1"> <span class="brojRetka" id="3">3</span>Zato ovako govori Jahve:</p><p class="stih1">»Evo tome rodu smišljam zlo</p><p class="stih2">iz kojega nećete izvući vratova,</p><p class="stih1">niti ćete hoditi ponosito,</p><p class="stih2">jer će biti zlo vrijeme.</p><p class="stih1"> <span class="brojRetka" id="4">4</span>U onaj će vam se dan složiti rugalica,</p><p class="stih2">zapjevati tužaljka i reći:</p><p class="stih2">‘Propalo je! Posve smo opustošeni,</p><p class="stih1">baština je naroda moga otuđena</p><p class="stih2">i nitko da mu je vrati,</p><p class="stih2">naša polja podijeljena su odmetniku.’</p><p class="stih1"> <span class="brojRetka" id="5">5</span>Zato neće biti nikoga</p><p class="stih2">tko bi bacio kocku za dio tvoj</p><p class="stih2">u zboru Jahvinu.«</p><h4>Prorok nesreće</h4><p class="stih1"> <span class="brojRetka" id="6">6</span>»Ne balite!« – bale oni –</p><p class="stih2">»Tako se ne bali!</p><p class="stih2">Sramota na nas neće pasti!</p><p class="stih1"> <span class="brojRetka" id="7">7</span>Zar će biti proklet dom Jakovljev?</p><p class="stih2">Zar je Jahve izgubio strpljivost?</p><p class="stih2">Zar on tako postupa?</p><p class="stih1">Nisu li riječi njegove ugodne</p><p class="stih2">Izraelu, narodu njegovu?«</p><p class="stih1"> <span class="brojRetka" id="8">8</span>Vi se sami dižete kao neprijatelji narodu mojemu.</p><p class="stih2">Čovjeku nezazornu vi otimate kabanicu,</p><p class="stih1">onome koji bez straha putuje</p><p class="stih2">ratne strahote dosuđujete.</p><p class="stih1"> <span class="brojRetka" id="9">9</span>Vi izgonite žene moga naroda</p><p class="stih2">iz njihovih milih domova;</p><p class="stih1">djeci njihovoj zauvijek oduzimate</p><p class="stih2">slavu koju sam im dao:</p><p class="stih1"> <span class="brojRetka" id="10">10</span>»Ustanite, idite! Ovo nije počivalište!</p><p class="stih2">Zbog nečistoće teško vas uže svezalo.«</p><p class="stih1"> <span class="brojRetka" id="11">11</span>Kad bi mogao biti nadahnut</p><p class="stih2">čovjek koji izmišlja ovu opsjenu:</p><p class="stih1">»Prorokujem ti vino i piće«,</p><p class="stih2">on bi bio prorok narodu ovome.</p><h4>Obećanja o obnovi</h4><p class="stih1"> <span class="brojRetka" id="12">12</span>Svega ću te sabrati, Jakove,</p><p class="stih2">sakupit ću ostatak Izraelov!</p><p class="stih1">Smjestit ću ih zajedno kao ovce u toru,</p><p class="stih2">kao stado na paši –</p><p class="stih2">neće se bojati nikoga.</p><p class="stih1"> <span class="brojRetka" id="13">13</span>Pred njima stupa rušilac:</p><p class="stih2">oni će se porušiti i ući,</p><p class="stih2">kroz vrata će proći i izaći;</p><p class="stih1">pred njima će ići njihov kralj,</p><p class="stih2">Jahve će biti na čelu.</p>