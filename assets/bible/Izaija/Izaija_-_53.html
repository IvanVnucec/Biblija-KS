<p class="pocetakParagrafa"> <span class="brojRetka" id="1">1</span>»Tko da povjeruje u ono što</p><p class="stih2">nam je objavljeno,</p><p class="stih2">kome se otkri ruka Jahvina?«</p><p class="stih1"> <span class="brojRetka" id="2">2</span>Izrastao je pred njim poput izdanka,</p><p class="stih2">poput korijena iz zemlje sasušene.</p><p class="stih1">Ne bijaše na njem ljepote ni sjaja</p><p class="stih2">da bismo se u nj zaglédali,</p><p class="stih2">ni ljupkosti da bi nam se svidio.</p><p class="stih1"> <span class="brojRetka" id="3">3</span>Prezren bješe, odbačen od ljudi,</p><p class="stih2">čovjek boli, vičan patnjama,</p><p class="stih1">od kog svatko lice otklanja,</p><p class="stih2">prezren bješe, odvrgnut.</p><p class="noviRedak"> </p><p class="stih1"> <span class="brojRetka" id="4">4</span>A on je naše bolesti ponio,</p><p class="stih2">naše je boli na se uzeo,</p><p class="stih1">dok smo mi držali</p><p class="stih2">da ga Bog bije i ponižava.</p><p class="stih1"> <span class="brojRetka" id="5">5</span>Za naše grijehe probodoše njega,</p><p class="stih2">za opačine naše njega satriješe.</p><p class="stih1">Na njega pade kazna – radi našeg mira,</p><p class="stih2">njegove nas rane iscijeliše.</p><p class="stih1"> <span class="brojRetka" id="6">6</span>Poput ovaca svi smo lutali</p><p class="stih2">i svaki svojim putem je hodio.</p><p class="stih1">A Jahve je svalio na nj</p><p class="stih2">bezakonje nas sviju.</p><p class="stih1"> <span class="brojRetka" id="7">7</span>Zlostavljahu ga, a on puštaše,</p><p class="stih2">i nije otvorio usta svojih.</p><p class="stih1">K’o jagnje na klanje odvedoše ga;</p><p class="stih2">k’o ovca, nijema pred onima što je strižu,</p><p class="stih2">nije otvorio usta svojih.</p><p class="noviRedak"> </p><p class="stih1"> <span class="brojRetka" id="8">8</span>Silom ga se i sudom riješiše;</p><p class="stih2">tko se brine za njegovu sudbinu?</p><p class="stih1">Da, iz zemlje živih ukloniše njega,</p><p class="stih2">za grijehe naroda njegova nasmrt ga izbiše.</p><p class="noviRedak"> </p><p class="stih1"> <span class="brojRetka" id="9">9</span>Ukop mu odrediše među zločincima,</p><p class="stih2">a grob njegov bî s bogatima,</p><p class="stih1">premda nije počinio nepravde</p><p class="stih2">nit’ su mu usta laži izustila.</p><p class="noviRedak"> </p><p class="stih1"> <span class="brojRetka" id="10">10</span>Al’ se Jahvi svidje da ga pritisne bolima.</p><p class="stih2">Žrtvuje li život svoj za naknadnicu,</p><p class="stih1">vidjet će potomstvo, produžit’ sebi dane</p><p class="stih2">i Jahvina će se volja po njemu ispuniti.</p><p class="noviRedak"> </p><p class="stih1"> <span class="brojRetka" id="11">11</span>Zbog patnje duše svoje vidjet će svjetlost</p><p class="stih2">i nasititi se spoznajom njezinom.</p><p class="stih1">Sluga moj pravedni opravdat će mnoge</p><p class="stih2">i krivicu njihovu na sebe uzeti.</p><p class="stih1"> <span class="brojRetka" id="12">12</span>Zato ću mu mnoštvo dati u baštinu</p><p class="stih2">i s mogućnicima plijen će dijeliti,</p><p class="stih1">jer sâm se ponudio na smrt</p><p class="stih2">i među zlikovce bio ubrojen,</p><p class="stih1">da grijehe mnogih ponese na sebi</p><p class="stih2">i da se zauzme za zločince.</p>