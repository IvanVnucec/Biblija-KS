<h4>Rođenje Izaijina sina</h4><p class="pocetakParagrafa"> <span class="brojRetka" id="1">1</span>Reče Jahve: »Uzmi veliku ploču i napiši na njoj ljudskim pismom: Maher Šalal Haš Baz – Brz grabež – hitar plijen.«  <span class="brojRetka" id="2">2</span>Potom uzeh vjerne svjedoke, svećenika Uriju i Zahariju, sina Berekjina.</p><p class="pocetakParagrafa"> <span class="brojRetka" id="3">3</span>Približih se proročici te ona zače i rodi sina. Jahve mi reče: »Nazovi ga Maher Šalal Haš Baz,  <span class="brojRetka" id="4">4</span>jer prije no što dijete počne tepati ‘tata’ i ‘mama’, nosit će se pred kralja asirskog sve bogatstvo Damaska i plijen Samarije.«</p><p class="noviRedak"> <h4>Šiloah i Eufrat</h4><p class="pocetakParagrafa"> <span class="brojRetka" id="5">5</span>I opet mi reče Jahve:</p><p class="stih1"> <span class="brojRetka" id="6">6</span>»Jer narod ovaj odbacuje</p><p class="stih2">mirne tekućice Šiloaha,</p><p class="stih1">a dršće pred Rasonom</p><p class="stih2">i pred sinom Remalijinim,</p><p class="stih1"> <span class="brojRetka" id="7">7</span>navest će Gospod na vas</p><p class="stih2">vodu Eufrata, silnu i veliku</p><p class="stih2">– kralja asirskog i svu slavu njegovu –</p><p class="stih1">i ona će izići iz rukava svoga,</p><p class="stih2">preliti se preko svih obala;</p><p class="stih1"> <span class="brojRetka" id="8">8</span>provalit će u Judeju, razlit’ se i poplaviti je,</p><p class="stih2">popeti se do grla njezina;</p><p class="stih1">i krila će svoja raširiti</p><p class="stih2">preko cijele tvoje zemlje,</p><p class="stih2">o Emanuele.«</p><h4>Prijetnja zavojevačima</h4><p class="stih1"> <span class="brojRetka" id="9">9</span>Udružite se samo, narodi, al’ bit ćete smrvljeni!</p><p class="stih2">Poslušajte, vi kraljevi daleki,</p><p class="stih1">pašite se, bit ćete smrvljeni,</p><p class="stih2">pašite se, bit ćete smrvljeni!</p><p class="stih1"> <span class="brojRetka" id="10">10</span>Kujte naum – bit će uništen,</p><p class="stih2">dogovarajte se samo, bit će uzalud,</p><p class="stih2">jer s nama je Bog!</p><h4>Jahve kamen spoticanja</h4><p class="stih1"> <span class="brojRetka" id="11">11</span>Jer, ovako mi reče Jahve,</p><p class="stih2">kad me rukom uhvatio</p><p class="stih1">i opomenuo da ne idem putem</p><p class="stih2">kojim narod ovaj ide:</p><p class="stih1"> <span class="brojRetka" id="12">12</span>»Ne zovite urotom</p><p class="stih2">sve što narod ovaj urotom zove;</p><p class="stih1">ne bojte se čega se on boji</p><p class="stih2">i nemajte straha.</p><p class="stih1"> <span class="brojRetka" id="13">13</span>Jahve nad vojskama –</p><p class="stih2">on jedini nek’ vam svet bude;</p><p class="stih1">jedino se njega bojte,</p><p class="stih2">strah od njega nek’ vas prožme.</p><p class="stih1"> <span class="brojRetka" id="14">14</span>On će vam biti zamka i kamen spoticanja</p><p class="stih2">i stijena posrtanja</p><p class="stih1">za obje kuće Izraelove,</p><p class="stih2">zamka i mreža svim Jeruzalemcima.</p><p class="stih1"> <span class="brojRetka" id="15">15</span>Mnogi će od njih posrnuti, pasti, razbiti se,</p><p class="stih2">zaplesti se, uhvatiti.«</p><h4>Izaijina besjeda učenicima</h4><p class="stih1"> <span class="brojRetka" id="16">16</span>Pohrani ovo svjedočanstvo,</p><p class="stih2">zapečati ovu objavu</p><p class="stih2">među učenicima svojim:</p><p class="stih1"> <span class="brojRetka" id="17">17</span>Čekat ću Jahvu</p><p class="stih2">koji je lice svoje sakrio</p><p class="stih1">od doma Jakovljeva –</p><p class="stih2">u njega ja se uzdam.</p><p class="stih1"> <span class="brojRetka" id="18">18</span>Evo, ja i djeca koju mi Jahve dade</p><p class="stih2">Izraelu smo znak i znamenje</p><p class="stih1">od Jahve nad vojskama</p><p class="stih2">što prebiva na gori sionskoj.</p><p class="stih1"> <span class="brojRetka" id="19">19</span>Reknu li vam: »Duhove pitajte</p><p class="stih2">i vrače koji šapću i mrmljaju« –</p><p class="stih1">dakako, narod mora pitati svoje »bogove«</p><p class="stih2">i za žive u mrtvih se raspitivati! –</p><p class="stih1"> <span class="brojRetka" id="20">20</span>Uza Zakon! Uza svjedočanstvo!</p><p class="stih2">Tko ne rekne tako, zoru neće dočekati.</p><h4>Hod u noći</h4><p class="stih1"> <span class="brojRetka" id="21">21</span>Lutat će zemljom potlačen i gladan,</p><p class="stih2">izgladnjela bijes će ga spopasti,</p><p class="stih1">proklinjat će svoga kralja i svog Boga.</p><p class="stih2">Okrene l’ se k nebu,  <span class="brojRetka" id="22">22</span>pogleda l’ po zemlji,</p><p class="stih1">gle, svuda samo mrak i strava,</p><p class="stih2">svuda tmina tjeskobna.</p><p class="stih1">Ali će se tama raspršiti,</p><p class="stih1"> <span class="brojRetka" id="23">23</span>jer više neće biti mraka gdje je sad tjeskoba.</p><h4>Bogojavljenje</h4><p class="stih1"> <span class="brojRetka" id="24">24</span>U prvo vrijeme on obescijeni</p><p class="stih2">zemlju Zebulunovu i zemlju Naftalijevu,</p><p class="stih1">al’ u vrijeme posljednje</p><p class="stih2">on će proslaviti Put uz more,</p><p class="stih1">s one strane Jordana –</p><p class="stih2">Galileju pogansku.</p><p class="noviRedak"> </p></p>