<h4>Prva pjesma o Sluzi JahvinuPrvi dio</h4><p class="pocetakParagrafa"> <span class="brojRetka" id="1">1</span>Evo Sluge mojega koga</p><p class="stih2">podupirem,</p><p class="stih2">mog izabranika, miljenika duše moje.</p><p class="stih1">Na njega sam svoga duha izlio</p><p class="stih2">da donosi pravo narodima.</p><p class="stih1"> <span class="brojRetka" id="2">2</span>On ne viče, on ne diže glasa,</p><p class="stih2">niti se čuti može po ulicama.</p><p class="stih1"> <span class="brojRetka" id="3">3</span>On ne lomi napuknutu trsku</p><p class="stih2">niti gasi stijenj što tinja.</p><p class="stih1">Vjerno on donosi pravdu,</p><p class="stih2"> <span class="brojRetka" id="4">4</span>ne sustaje i ne malakše</p><p class="stih1">dok na zemlji ne uspostavi pravo.</p><p class="stih2">Otoci žude za njegovim naukom.</p><h4>Drugi dio</h4><p class="stih1"> <span class="brojRetka" id="5">5</span>Ovako govori Jahve, Bog,</p><p class="stih2">koji stvori i razastrije nebesa,</p><p class="stih2">koji rasprostrije zemlju i njeno raslinje,</p><p class="stih1">koji dade dah narodima na njoj,</p><p class="stih2">i dah bićima što njome hode.</p><p class="stih1"> <span class="brojRetka" id="6">6</span>»Ja, Jahve, u pravdi te pozvah,</p><p class="stih2">čvrsto te za ruku uzeh;</p><p class="stih1">oblikovah te i postavih te</p><p class="stih2">za savez narodu i svjetlost pucima,</p><p class="stih1"> <span class="brojRetka" id="7">7</span>da otvoriš oči slijepima,</p><p class="stih2">da izvedeš sužnje iz zatvora,</p><p class="stih2">iz tamnice one što žive u tami.</p><p class="stih1"> <span class="brojRetka" id="8">8</span>Ja, Jahve mi je ime,</p><p class="stih2">svoje slave drugom ne dam,</p><p class="stih2">niti časti svoje kipovima.</p><p class="stih1"> <span class="brojRetka" id="9">9</span>Što prije prorekoh, evo, zbi se,</p><p class="stih2">i nove događaje ja naviještam,</p><p class="stih1">i prije negoli se pokažu,</p><p class="stih2">vama ih objavljujem.«</p><h4>Pobjednička pjesma</h4><p class="stih1"> <span class="brojRetka" id="10">10</span>Pjevajte Jahvi pjesmu novu,</p><p class="stih2">i s kraja zemlje hvalu njegovu,</p><p class="stih1">neka ga slavi more sa svim što je u njem,</p><p class="stih2">otoci i njihovi žitelji!</p><p class="noviRedak"> </p><p class="stih1"> <span class="brojRetka" id="11">11</span>Nek’ digne glas pustinja i njeni gradovi,</p><p class="stih2">nek’ odjeknu naselja gdje žive Kedarci!</p><p class="stih1">Nek’ podvikuju stanovnici Stijene,</p><p class="stih2">neka kliču s gorskih vrhova!</p><p class="stih1"> <span class="brojRetka" id="12">12</span>Nek’ daju čast Jahvi</p><p class="stih2">i hvalu mu naviještaju po otocima!</p><p class="stih1"> <span class="brojRetka" id="13">13</span>Kao junak izlazi Jahve,</p><p class="stih2">kao ratnik žar svoj podjaruje.</p><p class="stih1">Uz bojni poklik i viku ratnu</p><p class="stih2">ide junački na svog neprijatelja.</p><p class="noviRedak"> </p><p class="stih1"> <span class="brojRetka" id="14">14</span>»Šutjeh dugo, gluh se činjah,</p><p class="stih2">svladavah se;</p><p class="stih1">sad vičem kao žena kada rađa,</p><p class="stih2">dašćem i uzdišem.</p><p class="stih1"> <span class="brojRetka" id="15">15</span>Isušit ću brda i bregove,</p><p class="stih2">sparušiti svu zelen po njima,</p><p class="stih1">rijeke ću u stepe pretvoriti</p><p class="stih2">i močvare isušiti.</p><p class="stih1"> <span class="brojRetka" id="16">16</span>Vodit ću slijepce po cestama,</p><p class="stih2">uputit’ ih putovima.</p><p class="stih1">Pred njima ću tamu u svjetlost obratit’,</p><p class="stih2">a neravno tlo u ravno.</p><p class="stih1">To ću učiniti</p><p class="stih2">i neću propustiti.</p><p class="stih1"> <span class="brojRetka" id="17">17</span>Uzmaknut će u golemu stidu</p><p class="stih2">koji se uzdaju u kipove,</p><p class="stih1">koji ljevenim likovima govore:</p><p class="stih2">‘Vi ste naši bogovi.’«</p><h4>Zaslijepljenost naroda</h4><p class="stih1"> <span class="brojRetka" id="18">18</span>Čujte, gluhi!</p><p class="stih2">Progledajte, slijepi, da vidite!</p><p class="stih1"> <span class="brojRetka" id="19">19</span>Tko je slijep ako ne moj sluga,</p><p class="stih2">tko je gluh kao glasnik koga šaljem?</p><p class="stih1">Tko je slijep kao prijatelj,</p><p class="stih2">tko je gluh kao sluga Jahvin?</p><p class="stih1"> <span class="brojRetka" id="20">20</span>Mnogo si vidio, ali nisi mario,</p><p class="stih2">uši ti bjehu otvorene, ali nisi čuo!</p><p class="stih1"> <span class="brojRetka" id="21">21</span>Jahvi se svidjelo zbog njegove pravednosti</p><p class="stih2">da uzveliča i proslavi zakon svoj.</p><p class="stih1"> <span class="brojRetka" id="22">22</span>A narod je ovaj opljačkan i oplijenjen,</p><p class="stih2">mladići mu stavljeni u klade, vrgnuti u zatvore.</p><p class="stih1">Plijene ih, a nikoga da ih izbavi;</p><p class="stih2">robe ih, a nitko da kaže: »Vrati!«</p><p class="stih1"> <span class="brojRetka" id="23">23</span>Tko od vas mari za to?</p><p class="stih2">Tko pazi i sluša unapredak?</p><p class="stih1"> <span class="brojRetka" id="24">24</span>Tko je pljačkašu izručio Jakova,</p><p class="stih2">i otimačima Izraela?</p><p class="stih1">Nije li Jahve,</p><p class="stih2">protiv koga smo griješili,</p><p class="stih1">čijim putima ne htjedosmo hoditi,</p><p class="stih2">čiji zakon nismo slušali?</p><p class="stih1"> <span class="brojRetka" id="25">25</span>Zato izli na Izraela žarki gnjev svoj</p><p class="stih2">i strahote ratne:</p><p class="stih1">plamen ga okruži odasvud,</p><p class="stih2">al’ on ni to nije shvatio;</p><p class="stih1">sažeže ga,</p><p class="stih2">al’ on ni to k srcu ne uze.</p>