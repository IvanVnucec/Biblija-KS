<h4>Protiv Egipta</h4><p class="pocetakParagrafa"> <span class="brojRetka" id="1">1</span>Teško onima što slaze u </p><p class="stih2">Egipat po pomoć</p><p class="stih2">i nadu u konje polažu</p><p class="stih1">te se uzdaju u mnoga kola</p><p class="stih2">i u mnoštvo konjanika,</p><p class="stih1">ne gledajuć’ s uzdanjem u Sveca Izraelova</p><p class="stih2">i od Jahve savjeta ne tražeć’.</p><p class="stih1"> <span class="brojRetka" id="2">2</span>Al’ i on je mudar i navalit će zlo,</p><p class="stih2">i neće poreć’ svojih prijetnja;</p><p class="stih1">on će ustat’ na dom zlikovački</p><p class="stih2">i na pomoć zločinačku.</p><p class="stih1"> <span class="brojRetka" id="3">3</span>Egipćanin je čovjek, a ne Bog;</p><p class="stih2">konji su mu meso, a ne duh;</p><p class="stih1">kada Jahve rukom mahne,</p><p class="stih2">posrnut će pomagač</p><p class="stih1">i past će onaj komu pomaže</p><p class="stih2">– svi će zajedno propasti.</p><h4>Jahve u borbi protiv Asirije</h4><p class="stih1"> <span class="brojRetka" id="4">4</span>Da, ovako mi reče Jahve:</p><p class="stih1">»Kao što lav ili lavić</p><p class="stih2">nad plijenom reži,</p><p class="stih1">pa i kad se strči na njega</p><p class="stih2">mnoštvo pastira,</p><p class="stih1">on se ne prepada vike njihove,</p><p class="stih2">nit’ za njihovu graju mari –</p><p class="stih1">tako će Jahve nad vojskama sići da vojuje</p><p class="stih2">za goru Sion, za visinu njezinu.</p><p class="stih1"> <span class="brojRetka" id="5">5</span>Kao ptice što lepršaju krilima,</p><p class="stih2">Jahve nad vojskama zaklanjat će Jeruzalem,</p><p class="stih1">zaklanjat’ ga, izbaviti,</p><p class="stih2">poštedjet’ ga i spasiti.</p><p class="stih1"> <span class="brojRetka" id="6">6</span>Vratite se onome od kog otpadoste</p><p class="stih2">tako duboko, sinovi Izraelovi.</p><p class="stih1"> <span class="brojRetka" id="7">7</span>Da, u onaj će dan svatko prezreti</p><p class="stih2">svoje kumire srebrne i zlatne</p><p class="stih2">što ih rukama sebi za grijeh načiniste.</p><p class="stih1"> <span class="brojRetka" id="8">8</span>Asur neće pasti od mača ljudskoga:</p><p class="stih2">proždrijet će ga mač, ali ne čovječji.</p><p class="stih1">Od mača će bježat’,</p><p class="stih2">al’ će mu satnici pod tlaku pasti.</p><p class="stih1"> <span class="brojRetka" id="9">9</span>Užasnut, ostavit će svoju hridinu,</p><p class="stih2">prestravljeni, knezovi od svoje će bježat’ zastave« –</p><p class="stih1">riječ je Jahve, čiji je oganj na Sionu</p><p class="stih2">i čija je peć u Jeruzalemu.</p>