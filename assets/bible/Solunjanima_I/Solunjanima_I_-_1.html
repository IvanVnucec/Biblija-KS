<h2>NASLOV I POZDRAV</h2><p class="pocetakParagrafa"> <span class="brojRetka" id="1">1</span>Pavao, Silvan i Timotej Crkvi Solunjanâ u Bogu Ocu i Gospodinu Isusu Kristu. Milost vam i mir!</p><p class="noviRedak"> <h2>I. ODNOS MISIONARA PAVLA I SOLUNJANA</h2><h3>1. OSNUTAK CRKVE</h3><h4>Zahvala Bogu za obraćenje Solunjana</h4><p class="pocetakParagrafa"> <span class="brojRetka" id="2">2</span>Zahvaljujemo uvijek Bogu za sve vas i bez prestanka vas se sjećamo u svojim molitvama  <span class="brojRetka" id="3">3</span>spominjući se vaše djelotvorne vjere, zauzete ljubavi i postojane nade u Gospodinu našem Isusu Kristu, pred Bogom i Ocem našim.  <span class="brojRetka" id="4">4</span>Svjesni smo, braćo od Boga ljubljena, vašeg izabranja  <span class="brojRetka" id="5">5</span>jer evanđelje naše nije k vama došlo samo u riječi nego i u snazi, u Duhu Svetome i mnogostrukoj punini. Takvi smo, kao što znate, poradi vas među vama bili.  <span class="brojRetka" id="6">6</span>I vi postadoste nasljedovatelji naši i Gospodinovi: sve u nevolji mnogoj prigrliste Riječ s radošću Duha Svetoga  <span class="brojRetka" id="7">7</span>tako da postadoste uzorom svim vjernicima u Makedoniji i Ahaji.  <span class="brojRetka" id="8">8</span>Od vas je doista ne samo riječ Gospodnja odjeknula po Makedoniji i Ahaji nego se i vaša vjera u Boga posvuda tako proširila te nije potrebno da o tome govorimo.  <span class="brojRetka" id="9">9</span>Oni sami o nama pripovijedaju: kako dođosmo k vama, kako se od idola obratiste k Bogu da biste služili Bogu živomu i istinskomu  <span class="brojRetka" id="10">10</span>i iščekivali s nebesa Sina njegova koga uskrisi od mrtvih, Isusa koji nas izbavlja od gnjeva što dolazi.</p></p>