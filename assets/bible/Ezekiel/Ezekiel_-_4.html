<h4>Najava opsade Jeruzalema</h4><p class="pocetakParagrafa"> <span class="brojRetka" id="1">1</span>»A ti, sine čovječji, uzmi opeku, postavi je preda se i nacrtaj na njoj grad Jeruzalem.  <span class="brojRetka" id="2">2</span>Oko njega postavi opsadu, sagradi prema njemu utvrdu, podigni nasip, iskopaj oko njega opkop, razvrstaj vojsku i porazmjesti zidodere uokolo.  <span class="brojRetka" id="3">3</span>Zatim uzmi gvozdenu ploču i postavi je kao gvozden bedem između sebe i grada te k njemu okreni lice, i bit će opsjednut. Pritisni ga! To je znak domu Izraelovu!  <span class="brojRetka" id="4">4</span>Zatim lezi na svoju lijevu stranu i stavi na se grijeh doma Izraelova: koliko dana budeš tako ležao, toliko ćeš dana nositi njihov grijeh.  <span class="brojRetka" id="5">5</span>Dajem ti po dan za godine grijeha njihovih: sto i devedeset dana nosit ćeš grijeh doma Izraelova.  <span class="brojRetka" id="6">6</span>A kad to završiš, četrdeset ćeš dana ležati na desnoj strani da nosiš grijeh doma Judina; dajem ti po dan za svaku godinu.  <span class="brojRetka" id="7">7</span>Tad okreni lice prema opsjedanom Jeruzalemu, pruži golu desnicu i prorokuj protiv njega.  <span class="brojRetka" id="8">8</span>A ja ću te užetima vezati da se ne možeš okretati s jedne strane na drugu dok ne navršiš dane svoje opsade.</p><p class="pocetakParagrafa"> <span class="brojRetka" id="9">9</span>Uzmi pšenice, ječma, boba, leće, prosa i raži, stavi to u jednu posudu i pripravi od toga sebi kruh. Jest ćeš ga onoliko dana koliko budeš ležao na svojoj strani: sto i devedeset dana.  <span class="brojRetka" id="10">10</span>Jelo što ćeš ga jesti bit će izmjereno; dvadeset šekela na dan; a jest ćeš ga u određeno vrijeme.  <span class="brojRetka" id="11">11</span>I vodu ćeš piti na mjeru: šestinu hina. Pit ćeš je u određeno vrijeme.  <span class="brojRetka" id="12">12</span>A jest ćeš pogaču od ječma što ćeš je pred njima ispeći na ljudskim izmetinama.«</p><p class="pocetakParagrafa"> <span class="brojRetka" id="13">13</span>I reče: »Tako će sinovi Izraelovi jesti svoj nečisti kruh među narodima među koje ću ih izagnati.«  <span class="brojRetka" id="14">14</span>Ja mu odgovorih: »Jao, Jahve Gospode, gle, moja duša nije okaljana, jer se od djetinjstva još ne okusih ničega uginulog ni rastrganog niti u moja usta ikad uđe meso nečisto.«  <span class="brojRetka" id="15">15</span>A on će: »Gle, dajem ti kravlju balegu umjesto ljudskih izmetina da na njoj ispečeš kruh!«</p><p class="pocetakParagrafa"> <span class="brojRetka" id="16">16</span>Još mi reče: »Sine čovječji, uništit ću u Jeruzalemu posljednju pričuvu kruha, i jest će kruh na mjeru i s tjeskobom, i pit će vodu na mjeru i sa zebnjom.  <span class="brojRetka" id="17">17</span>Neka im nestane kruha i vode, neka usahnu zbog bezakonja svojega i jedan za drugim neka poginu!</p><p class="noviRedak"> </p>