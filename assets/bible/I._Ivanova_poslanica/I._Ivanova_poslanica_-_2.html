<p class="pocetakParagrafa"> <span class="brojRetka" id="1">1</span>Dječice moja,</p><p class="stih1">ovo vam pišem da ne griješite.</p><p class="stih1">Ako tko i sagriješi,</p><p class="stih1">zagovornika imamo kod Oca –</p><p class="stih1">Isusa Krista, Pravednika.</p><p class="stih1"> <span class="brojRetka" id="2">2</span>On je pomirnica za grijeha naše,</p><p class="stih1">i ne samo naše nego i svega svijeta.</p><h4>2. uvjet: čuvati zapovijedi, osobito ljubav</h4><p class="stih1"> <span class="brojRetka" id="3">3</span>I po ovom znamo da ga poznajemo:</p><p class="stih1">ako zapovijedi njegove čuvamo.</p><p class="stih1"> <span class="brojRetka" id="4">4</span>Tko veli: »Poznajem ga«,</p><p class="stih1">a zapovijedi njegovih ne čuva,</p><p class="stih1">lažac je, u njemu nema istine.</p><p class="stih1"> <span class="brojRetka" id="5">5</span>A tko čuva riječ njegovu,</p><p class="stih1">u njemu je zaista savršena ljubav Božja.</p><p class="stih1">Po tom znamo da smo u njemu.</p><p class="stih1"> <span class="brojRetka" id="6">6</span>Tko veli da u njemu ostaje,</p><p class="stih1">valja mu ići putom kojim je on hodio.</p><p class="stih1"> <span class="brojRetka" id="7">7</span>Ljubljeni,</p><p class="stih1">pišem vam ne novu zapovijed,</p><p class="stih1">nego staru zapovijed,</p><p class="stih1">koju ste imali od početka.</p><p class="stih1">Ta stara zapovijed jest riječ koju ste čuli.</p><p class="stih1"> <span class="brojRetka" id="8">8</span>A opet, novu vam zapovijed pišem</p><p class="stih1">– obistinjuje se u njemu i vama –</p><p class="stih1">jer tama prolazi,</p><p class="stih1">svjetlost istinita već svijetli.</p><p class="stih1"> <span class="brojRetka" id="9">9</span>Tko veli da je u svjetlosti,</p><p class="stih1">a mrzi brata svojega,</p><p class="stih1">u tami je sve do sada.</p><p class="stih1"> <span class="brojRetka" id="10">10</span>Tko ljubi brata svojega,</p><p class="stih1">u svjetlosti ostaje</p><p class="stih1">i sablazni u njemu nema.</p><p class="stih1"> <span class="brojRetka" id="11">11</span>A tko mrzi brata svojega,</p><p class="stih1">u tami je, u tami hodi</p><p class="stih1">i ne zna kamo ide</p><p class="stih1">jer mu tama zaslijepi oči.</p><h4>3. uvjet: ne povoditi se za svijetom</h4><p class="stih1"> <span class="brojRetka" id="12">12</span>Pišem vama, dječice,</p><p class="stih1">jer su vam grijesi oprošteni</p><p class="stih1">po njegovu imenu.</p><p class="stih1"> <span class="brojRetka" id="13">13</span>Pišem vama, oci,</p><p class="stih1">jer upoznaste onoga koji je od početka.</p><p class="stih1">Pišem vama, mladići,</p><p class="stih1">jer ste pobijedili Zloga.</p><p class="stih1"> <span class="brojRetka" id="14">14</span>Napisah vama, djeco,</p><p class="stih1">jer upoznaste Oca.</p><p class="stih1">Napisah vama, oci,</p><p class="stih1">jer upoznaste onoga koji je od početka.</p><p class="stih1">Napisah vama, mladići,</p><p class="stih1">jer ste jaki</p><p class="stih1">i riječ Božja u vama ostaje</p><p class="stih1">i pobijedili ste Zloga.</p><p class="stih1"> <span class="brojRetka" id="15">15</span>Ne ljubite svijeta</p><p class="stih1">ni što je u svijetu.</p><p class="stih1">Ako tko ljubi svijet,</p><p class="stih1">nema u njemu ljubavi Očeve.</p><p class="stih1"> <span class="brojRetka" id="16">16</span>Jer što je god svjetovno</p><p class="stih1">– požuda tijela, i požuda očiju,</p><p class="stih1">i oholost života –</p><p class="stih1">nije od Oca, nego od svijeta.</p><p class="stih1"> <span class="brojRetka" id="17">17</span>Svijet prolazi i požuda njegova,</p><p class="stih1">a tko čini volju Božju, ostaje dovijeka.</p><h4>4. uvjet: kloniti se antikristâ</h4><p class="stih1"> <span class="brojRetka" id="18">18</span>Djeco,</p><p class="stih1">posljednji je čas!</p><p class="stih1">I, kako ste čuli, dolazi Antikrist.</p><p class="stih1">I sad su se već mnogi antikristi pojavili.</p><p class="stih1">Odatle znamo da je posljednji čas.</p><p class="stih1"> <span class="brojRetka" id="19">19</span>Od nas iziđoše, ali ne bijahu od nas.</p><p class="stih1">Jer kad bi bili od nas, ostali bi s nama;</p><p class="stih1">ali neka se očituje da nisu od nas.</p><p class="stih1"> <span class="brojRetka" id="20">20</span>A vi imate Pomazanje od Svetoga,</p><p class="stih1">i znanje svi imate.</p><p class="stih1"> <span class="brojRetka" id="21">21</span>Ne pisah vam zato što ne biste znali istine,</p><p class="stih1">nego jer je znate</p><p class="stih1">i jer znate da nikakva laž nije od istine.</p><p class="stih1"> <span class="brojRetka" id="22">22</span>Tko je lažac, ako ne onaj koji tvrdi</p><p class="stih1">da Isus nije Krist?</p><p class="stih1">Antikrist je onaj  <span class="brojRetka" id="23">23</span>tko niječe Oca i Sina.</p><p class="stih1">Svaki koji niječe Sina, nema ni Oca,</p><p class="stih1">a tko priznaje Sina, ima i Oca.</p><p class="stih1"> <span class="brojRetka" id="24">24</span>A vi –</p><p class="stih1">što čuste od početka, u vama nek’ ostane.</p><p class="stih1">Ako u vama ostane što čuste od početka,</p><p class="stih1">i vi ćete ostati u Sinu i Ocu.</p><p class="stih1"> <span class="brojRetka" id="25">25</span>A ovo je obećanje koje nam on obeća:</p><p class="stih1">život vječni.</p><p class="stih1"> <span class="brojRetka" id="26">26</span>Ovo vam napisah o onima koji vas zavode.</p><p class="stih1"> <span class="brojRetka" id="27">27</span>A vi –</p><p class="stih1">Pomazanje koje primiste od njega</p><p class="stih1">u vama ostaje</p><p class="stih1">i ne treba da vas itko poučava.</p><p class="stih1">Nego njegovo vas Pomazanje uči o svemu,</p><p class="stih1">a istinito je i nije laž,</p><p class="stih1">pa kao što vas je ono naučilo,</p><p class="stih1">ostanite u njemu.</p><p class="stih1"> <span class="brojRetka" id="28">28</span>I sada, dječice,</p><p class="stih1">ostanite u njemu</p><p class="stih1">da budemo puni pouzdanja kad se pojavi</p><p class="stih1">te se ne postidimo pred njim</p><p class="stih1">o njegovu dolasku.</p><p class="stih1"> <span class="brojRetka" id="29">29</span>Ako znate da je on Pravednik,</p><p class="stih1">znate i da je svaki koji čini pravdu</p><p class="stih1">od njega rođen.</p>