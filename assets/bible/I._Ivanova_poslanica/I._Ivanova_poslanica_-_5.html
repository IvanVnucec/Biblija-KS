<p class="pocetakParagrafa"> <span class="brojRetka" id="1">1</span>Tko god vjeruje: »Isus je Krist«,</p><p class="stih1">od Boga je rođen.</p><p class="stih1">I tko god ljubi roditelja, ljubi i rođenoga.</p><p class="stih1"> <span class="brojRetka" id="2">2</span>Po ovom znamo da ljubimo djecu Božju:</p><p class="stih2">kad Boga ljubimo</p><p class="stih1">i zapovijedi njegove vršimo.</p><p class="stih1"> <span class="brojRetka" id="3">3</span>Jer ljubav je Božja ovo:</p><p class="stih1">zapovijedi njegove čuvati.</p><p class="stih1">A zapovijedi njegove nisu teške.</p><p class="stih1"> <span class="brojRetka" id="4">4</span>Jer sve što je od Boga rođeno,</p><p class="stih1">pobjeđuje svijet.</p><p class="stih1">I ovo je pobjeda što pobijedi svijet:</p><p class="stih1">vjera naša.</p><h4>2. Na izvoru vjere</h4><p class="stih1"> <span class="brojRetka" id="5">5</span>Ta tko to pobjeđuje svijet</p><p class="stih1">ako ne onaj tko vjeruje</p><p class="stih1">da je Isus Sin Božji?</p><p class="stih1"> <span class="brojRetka" id="6">6</span>On, Isus Krist, dođe kroz vodu i krv.</p><p class="stih1">Ne samo u vodi nego – u vodi i krvi.</p><p class="stih1">I Duh je koji svjedoči jer Duh je istina.</p><p class="stih1"> <span class="brojRetka" id="7">7</span>Jer troje je što svjedoči:</p><p class="stih1"> <span class="brojRetka" id="8">8</span>Duh, voda i krv;</p><p class="stih1">i to je troje jedno.</p><p class="stih1"> <span class="brojRetka" id="9">9</span>Ako primamo svjedočanstvo ljudi,</p><p class="stih1">svjedočanstvo je Božje veće.</p><p class="stih1">Jer ovo je svjedočanstvo Božje,</p><p class="stih1">kojim je svjedočio za Sina svoga:</p><p class="stih1"> <span class="brojRetka" id="10">10</span>Tko vjeruje u Sina Božjega,</p><p class="stih1">ima to svjedočanstvo Božje u sebi.</p><p class="stih1">Tko ne vjeruje Bogu, učinio ga je lašcem</p><p class="stih1">jer nije vjerovao u svjedočanstvo</p><p class="stih1">kojim je svjedočio Bog za Sina svoga.</p><p class="stih1"> <span class="brojRetka" id="11">11</span>I ovo je svjedočanstvo:</p><p class="stih1">Bog nam je dao život vječni;</p><p class="stih1">i taj je život u Sinu njegovu.</p><p class="stih1"> <span class="brojRetka" id="12">12</span>Tko ima Sina, ima život;</p><p class="stih1">tko nema Sina Božjega, nema života.</p><h3>ZAKLJUČAK</h3><p class="stih1"> <span class="brojRetka" id="13">13</span>To napisah vama</p><p class="stih1">koji vjerujete u ime Sina Božjega</p><p class="stih1">da znate da imate život vječni.</p><h3>DODACI</h3><p class="stih1"> <span class="brojRetka" id="14">14</span>I ovo je pouzdanje koje imamo u njega:</p><p class="stih1">ako što ištemo po volji njegovoj,</p><p class="stih1">uslišava nas.</p><p class="stih1"> <span class="brojRetka" id="15">15</span>I znamo li da nas uslišava</p><p class="stih1">u svemu što ištemo,</p><p class="stih1">znamo da već imamo</p><p class="stih1">što smo od njega iskali.</p><p class="stih1"> <span class="brojRetka" id="16">16</span>Vidi li tko brata svojega</p><p class="stih1">gdje čini grijeh koji nije na smrt,</p><p class="stih1">neka ište i dat će mu život</p><p class="stih1">– onima koji čine grijeh</p><p class="stih1">što nije na smrt.</p><p class="stih1">Ima grijeh što je na smrt;</p><p class="stih1">za nj ne velim da moli.</p><p class="stih1"> <span class="brojRetka" id="17">17</span>Svaka je nepravda grijeh.</p><p class="stih1">A postoji grijeh koji nije na smrt.</p><p class="stih1"> <span class="brojRetka" id="18">18</span>Znamo:</p><p class="stih1">tko god je rođen od Boga, ne griješi;</p><p class="stih1">nego Rođeni od Boga čuva ga</p><p class="stih1">i Zli ga se ne dotiče.</p><p class="stih1"> <span class="brojRetka" id="19">19</span>Znamo:</p><p class="stih1">od Boga smo,</p><p class="stih1">a sav je svijet pod Zlim.</p><p class="stih1"> <span class="brojRetka" id="20">20</span>Znamo:</p><p class="stih1">Sin je Božji došao i dao nam razum</p><p class="stih1">da poznamo Istinitoga.</p><p class="stih1">I mi smo u Istinitom,</p><p class="stih1">u Sinu njegovu, Isusu Kristu.</p><p class="stih1">On je Bog istiniti</p><p class="stih1">i Život vječni.</p><p class="stih1"> <span class="brojRetka" id="21">21</span>Dječice,</p><p class="stih1">klonite se idola!</p>