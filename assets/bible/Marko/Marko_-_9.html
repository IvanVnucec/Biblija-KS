<p class="pocetakParagrafa"> <span class="brojRetka" id="1">1</span>Još im govoraše: »Zaista, kažem vam, neki od ovdje nazočnih neće okusiti smrti dok ne vide da je kraljevstvo Božje došlo u sili.«</p><p class="noviRedak"> <h4>Preobraženje</h4><p class="pocetakParagrafa"> <span class="brojRetka" id="2">2</span>Nakon šest dana uze Isus sa sobom Petra, Jakova i Ivana i povede ih na goru visoku, u osamu, same, i preobrazi se pred njima.  <span class="brojRetka" id="3">3</span>I haljine mu postadoše sjajne, bijele veoma – nijedan ih bjelilac na zemlji ne bi mogao tako izbijeliti.  <span class="brojRetka" id="4">4</span>I ukaza im se Ilija s Mojsijem te razgovarahu s Isusom.</p><p class="pocetakParagrafa"> <span class="brojRetka" id="5">5</span>A Petar prihvati i reče Isusu: »Učitelju, dobro nam je ovdje biti! Načinimo tri sjenice: tebi jednu, Mojsiju jednu i Iliji jednu.«  <span class="brojRetka" id="6">6</span>Doista nije znao što da kaže jer bijahu prestrašeni.</p><p class="pocetakParagrafa"> <span class="brojRetka" id="7">7</span>I pojavi se oblak i zasjeni ih, a iz oblaka se začu glas: »Ovo je Sin moj, Ljubljeni! Slušajte ga!«  <span class="brojRetka" id="8">8</span>I odjednom, obazrevši se uokolo, nikoga uza se ne vidješe doli Isusa sama.</p><p class="pocetakParagrafa"> <span class="brojRetka" id="9">9</span>Dok su silazili s gore, naloži im da nikomu ne pripovijedaju što su vidjeli dok Sin Čovječji od mrtvih ne ustane.  <span class="brojRetka" id="10">10</span>Oni održaše tu riječ, ali se među sobom pitahu što znači to njegovo »od mrtvih ustati«  <span class="brojRetka" id="11">11</span>pa ga upitaju: »Zašto pismoznanci govore da prije treba da dođe Ilija?«  <span class="brojRetka" id="12">12</span>A on im reče: »Ilija će, doduše, prije doći i sve obnoviti. Pa kako ipak piše o Sinu Čovječjem da će mnogo pretrpjeti i biti prezren?  <span class="brojRetka" id="13">13</span>Ali, velim vam: Ilija je već došao i oni učiniše s njim što im se prohtjelo, kao što piše o njemu.«</p><p class="noviRedak"> <h4>Padavičar</h4><p class="pocetakParagrafa"> <span class="brojRetka" id="14">14</span>Kada dođoše k učenicima, ugledaše oko njih silan svijet i pismoznance kako raspravljaju s njima.  <span class="brojRetka" id="15">15</span>Čim ga sve ono mnoštvo ugleda, iznenađeno brže pohrli pozdraviti ga.  <span class="brojRetka" id="16">16</span>A on ih upita: »Što to raspravljaste s njima?«  <span class="brojRetka" id="17">17</span>Odvrati netko iz mnoštva: »Učitelju, dovedoh k tebi svoga sina koji ima nijemoga duha.  <span class="brojRetka" id="18">18</span>Gdje ga god zgrabi, obara ga, a on pjeni, škripi zubima i koči se. Rekoh tvojim učenicima da ga izagnaju, ali ne mogoše.«</p><p class="pocetakParagrafa"> <span class="brojRetka" id="19">19</span>On im odvrati: »O rode nevjerni! Dokle mi je biti s vama? Dokle li vas podnositi? Dovedite ga k meni!«  <span class="brojRetka" id="20">20</span>I dovedoše ga k njemu. Čim zloduh ugleda Isusa, potrese dječakom i on se, oboren na zemlju, stane valjati i pjeniti.  <span class="brojRetka" id="21">21</span>Isus upita njegova oca: »Koliko je vremena kako mu se to događa?« On reče: »Od djetinjstva!  <span class="brojRetka" id="22">22</span>A često ga znade baciti i u vatru i u vodu da ga upropasti. Nego, ako što možeš, pomozi nam, imaj samilosti s nama!«  <span class="brojRetka" id="23">23</span>Nato mu Isus reče: »Što? Ako možeš? Sve je moguće onomu koji vjeruje!«  <span class="brojRetka" id="24">24</span>Dječakov otac brže povika: »Vjerujem! Pomozi mojoj nevjeri!«  <span class="brojRetka" id="25">25</span>Vidjevši da svijet odasvud grne, Isus zaprijeti nečistomu duhu: »Nijemi i gluhi duše, ja ti zapovijedam, iziđi iz njega i da nisi više u nj ušao!«  <span class="brojRetka" id="26">26</span>Zloduh nato zaviče, žestoko strese dječaka te iziđe, a on osta kao mrtav te su mnogi govorili da je umro.  <span class="brojRetka" id="27">27</span>No Isus ga dohvati za ruku, podiže ga i on ustade.</p><p class="pocetakParagrafa"> <span class="brojRetka" id="28">28</span>Kad Isus uđe u kuću, upitaše ga učenici nasamo: »Kako to da ga mi ne mogosmo izagnati?«  <span class="brojRetka" id="29">29</span>Odgovori im: »Ovaj se rod ničim drugim ne može izagnati osim molitvom i postom.«</p><p class="noviRedak"> <h4>Drugi navještaj muke i uskrsnuća</h4><p class="pocetakParagrafa"> <span class="brojRetka" id="30">30</span>Otišavši odande, prolažahu kroz Galileju. On ne htjede da to itko sazna.  <span class="brojRetka" id="31">31</span>Jer poučavaše svoje učenike. Govoraše im: »Sin Čovječji predaje se u ruke ljudima. Ubit će ga, ali će on, ubijen, nakon tri dana ustati.«  <span class="brojRetka" id="32">32</span>No oni ne razumješe te besjede, a bojahu ga se pitati.</p><p class="noviRedak"> <h4>Tko je najveći?</h4><p class="pocetakParagrafa"> <span class="brojRetka" id="33">33</span>I dođoše u Kafarnaum. I već u kući upita ih: »Što ste putem raspravljali?«  <span class="brojRetka" id="34">34</span>A oni umukoše jer putem među sobom razgovarahu o tome tko je najveći.  <span class="brojRetka" id="35">35</span>On sjede i dozove dvanaestoricu te im reče: »Ako tko želi biti prvi, neka bude od svih posljednji i svima poslužitelj!«  <span class="brojRetka" id="36">36</span>I uzme dijete, postavi ga posred njih, zagrli ga i reče im:  <span class="brojRetka" id="37">37</span>»Tko god jedno ovakvo dijete primi u moje ime, mene prima. A tko mene prima, ne prima mene, nego onoga koji mene posla.«</p><p class="noviRedak"> <h4>»Tko nije protiv nas, za nas je«</h4><p class="pocetakParagrafa"> <span class="brojRetka" id="38">38</span>Reče mu Ivan: »Učitelju, vidjesmo jednoga kako u tvoje ime izgoni zloduhe. Mi smo mu branili jer ne ide s nama.«  <span class="brojRetka" id="39">39</span>A Isus reče: »Ne branite mu! Jer nitko ne može učiniti nešto silno u moje ime pa me ubrzo zatim pogrditi.  <span class="brojRetka" id="40">40</span>Tko nije protiv nas, za nas je.«</p><p class="noviRedak"> <h4>Ljubav prema učenicima</h4><p class="pocetakParagrafa"> <span class="brojRetka" id="41">41</span>»Uistinu, tko vas napoji čašom vode u ime toga što ste Kristovi, zaista, kažem vam, neće mu propasti plaća.«</p><p class="noviRedak"> <h4>Sablazan</h4><p class="pocetakParagrafa"> <span class="brojRetka" id="42">42</span>»Onomu, naprotiv, tko bi sablaznio jednoga od ovih najmanjih što vjeruju, daleko bi bolje bilo da s mlinskim kamenom o vratu bude bačen u more.«</p><p class="pocetakParagrafa"> <span class="brojRetka" id="43">43</span>»Pa ako te ruka sablažnjava, odsijeci je. Bolje ti je sakatu ući u život nego s obje ruke otići u pakao, u oganj neugasivi.  <span class="brojRetka" id="45">45</span>I ako te noga sablažnjava, odsijeci je. Bolje ti je hromu ući u život nego s obje noge bit bačen u pakao.  <span class="brojRetka" id="47">47</span>I ako te oko sablažnjava, iskopaj ga. Bolje ti je jednooku ući u kraljevstvo Božje nego s oba oka biti bačen u pakao,  <span class="brojRetka" id="48">48</span>gdje crv njihov ne gine niti se oganj gasi.</p><p class="pocetakParagrafa"> <span class="brojRetka" id="49">49</span>Uistinu, ognjem će svaki od njih biti posoljen.</p><p class="pocetakParagrafa"> <span class="brojRetka" id="50">50</span>Dobra je sol. Ali ako sol postane neslana, čime ćete nju začiniti? Imajte sol u sebi, a mir među sobom!«</p></p></p></p></p></p></p></p>