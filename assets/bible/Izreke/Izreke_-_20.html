<p class="pocetakParagrafa"> <span class="brojRetka" id="1">1</span>Vino je podsmjevač, žestoko piće bukač,</p><p class="stih2">i tko se njima odaje, neće steći mudrosti.</p><p class="noviRedak"> </p><p class="stih1"> <span class="brojRetka" id="2">2</span>Kraljev je gnjev kao rika lavlja:</p><p class="stih2">tko ga izaziva, griješi protiv sebe samog.</p><p class="noviRedak"> </p><p class="stih1"> <span class="brojRetka" id="3">3</span>Čast je čovjeku ustegnuti se od raspre,</p><p class="stih2">a tko je bezuman, počinje svađu.</p><p class="noviRedak"> </p><p class="stih1"> <span class="brojRetka" id="4">4</span>Lijenčina u jesen ne ore:</p><p class="stih2">u doba žetve on traži, i ništa nema.</p><p class="noviRedak"> </p><p class="stih1"> <span class="brojRetka" id="5">5</span>Savjet je u srcu čovječjem voda duboka,</p><p class="stih2">i razuman će je čovjek iscrpsti.</p><p class="noviRedak"> </p><p class="stih1"> <span class="brojRetka" id="6">6</span>Mnogi se naziva dobrim čovjekom,</p><p class="stih2">ali tko će naći vjerna čovjeka?</p><p class="noviRedak"> </p><p class="stih1"> <span class="brojRetka" id="7">7</span>Pravednik hodi u bezazlenosti svojoj:</p><p class="stih2">blago sinovima njegovim poslije njega!</p><p class="noviRedak"> </p><p class="stih1"> <span class="brojRetka" id="8">8</span>Kralj koji sjedi na stolici sudačkoj,</p><p class="stih2">istražuje svako zlo svojim očima.</p><p class="noviRedak"> </p><p class="stih1"> <span class="brojRetka" id="9">9</span>Tko može reći: Očistih srce svoje,</p><p class="stih2">oprah se od grijeha svoga?</p><p class="noviRedak"> </p><p class="stih1"> <span class="brojRetka" id="10">10</span>Dvojaki utezi i dvojaka mjera</p><p class="stih2">mrski su Jahvi podjednako.</p><p class="noviRedak"> </p><p class="stih1"> <span class="brojRetka" id="11">11</span>I dijete se poznaje po onome što čini,</p><p class="stih2">je li čisto i pravedno djelo njegovo.</p><p class="noviRedak"> </p><p class="stih1"> <span class="brojRetka" id="12">12</span>I uho koje čuje i oko koje vidi,</p><p class="stih2">oboje je Jahve načinio.</p><p class="noviRedak"> </p><p class="stih1"> <span class="brojRetka" id="13">13</span>Ne ljubi sna, da ne osiromašiš;</p><p class="stih2">otvori oči svoje, i nasitit ćeš se kruha.</p><p class="noviRedak"> </p><p class="stih1"> <span class="brojRetka" id="14">14</span>»Loše, loše«, govori kupac,</p><p class="stih2">a kad ode, hvali se dobrom kupovinom.</p><p class="noviRedak"> </p><p class="stih1"> <span class="brojRetka" id="15">15</span>Ima zlata i mnogih bisera,</p><p class="stih2">ali su mudre usne najdragocjeniji nakit.</p><p class="noviRedak"> </p><p class="stih1"> <span class="brojRetka" id="16">16</span>Uzmi haljinu onomu tko je jamčio za drugoga;</p><p class="stih2">oplijeni njega umjesto tuđinca.</p><p class="noviRedak"> </p><p class="stih1"> <span class="brojRetka" id="17">17</span>Sladak je čovjeku kruh prijevare,</p><p class="stih2">ali mu se usta poslije napune pijeskom.</p><p class="noviRedak"> </p><p class="stih1"> <span class="brojRetka" id="18">18</span>Naumi se provode savjetom:</p><p class="stih2">zato dobro razmisli pa vodi boj!</p><p class="noviRedak"> </p><p class="stih1"> <span class="brojRetka" id="19">19</span>Tko okolo kleveće, otkriva tajne:</p><p class="stih2">zato se ne miješaj s onim komu su usne uvijek otvorene.</p><p class="noviRedak"> </p><p class="stih1"> <span class="brojRetka" id="20">20</span>Tko kune oca svoga i majku svoju,</p><p class="stih2">svjetiljka mu se gasi usred tmine.</p><p class="noviRedak"> </p><p class="stih1"> <span class="brojRetka" id="21">21</span>Od početka brzo stečeno imanje</p><p class="stih2">na koncu nije blagoslovljeno.</p><p class="noviRedak"> </p><p class="stih1"> <span class="brojRetka" id="22">22</span>Nemoj govoriti: »Osvetit ću se za zlo«;</p><p class="stih2">čekaj Jahvu, i on će te spasiti.</p><p class="noviRedak"> </p><p class="stih1"> <span class="brojRetka" id="23">23</span>Mrski su Jahvi dvojaki utezi,</p><p class="stih2">i kriva mjera ne valja.</p><p class="noviRedak"> </p><p class="stih1"> <span class="brojRetka" id="24">24</span>Od Jahve su koraci čovječji,</p><p class="stih2">i kako da čovjek razumije svoj put?</p><p class="noviRedak"> </p><p class="stih1"> <span class="brojRetka" id="25">25</span>Zamka je čovjeku nesmotreno reći: »Ovo je sveto«,</p><p class="stih2">a poslije promišljati što je zavjetovao.</p><p class="noviRedak"> </p><p class="stih1"> <span class="brojRetka" id="26">26</span>Mudar kralj umije izlučiti opake,</p><p class="stih2">i stavlja ih pod točkove.</p><p class="noviRedak"> </p><p class="stih1"> <span class="brojRetka" id="27">27</span>Svjetiljka je Gospodnja duh čovječji:</p><p class="stih2">ona istražuje sve do dna utrobe.</p><p class="noviRedak"> </p><p class="stih1"> <span class="brojRetka" id="28">28</span>Dobrota i vjernost čuvaju kralja,</p><p class="stih2">jer dobrotom utvrđuje prijestol svoj.</p><p class="noviRedak"> </p><p class="stih1"> <span class="brojRetka" id="29">29</span>Ljepota je mladićima njihova snaga,</p><p class="stih2">a starcima je ures sijeda kosa.</p><p class="noviRedak"> </p><p class="stih1"> <span class="brojRetka" id="30">30</span>Krvave masnice očiste zlo,</p><p class="stih2">i udarci pročiste odaje utrobe.</p><p class="noviRedak"> </p>