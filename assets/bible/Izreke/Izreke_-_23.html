<p class="pocetakParagrafa"> <span class="brojRetka" id="1">1</span>Kad sjedneš blagovati s moćnikom,</p><p class="stih2">dobro pazi što je pred tobom;</p><p class="stih1"> <span class="brojRetka" id="2">2</span>stavljaš nož sebi pod grlo</p><p class="stih2">ako si proždrljivac;</p><p class="stih1"> <span class="brojRetka" id="3">3</span>ne poželi slastica njegovih,</p><p class="stih2">jer su jelo prijevarno.</p><p class="noviRedak"> </p><p class="stih1"> <span class="brojRetka" id="4">4</span>Ne trudi se stjecati bogatstvo;</p><p class="stih2">okani se takve misli;</p><p class="stih1"> <span class="brojRetka" id="5">5</span>usmjeriš li oči prema njemu, njega već nema,</p><p class="stih2">jer načini sebi krila kao orao i odleti u nebo.</p><p class="noviRedak"> </p><p class="stih1"> <span class="brojRetka" id="6">6</span>Ne jedi jela zavidnikova,</p><p class="stih2">ne čezni za slasticama njegovim,</p><p class="stih1"> <span class="brojRetka" id="7">7</span>jer on je onakav kako u sebi misli:</p><p class="stih2">»Jedi i pij«, veli ti, ali mu srce nije s tobom.</p><p class="stih1"> <span class="brojRetka" id="8">8</span>Zalogaj koji si pojeo izbljuvat ćeš,</p><p class="stih2">uzalud ćeš prosut’ svoje ljupke riječi.</p><p class="noviRedak"> </p><p class="stih1"> <span class="brojRetka" id="9">9</span>Pred bezumnikom nemoj govoriti,</p><p class="stih2">jer prezire tvoje umne riječi.</p><p class="noviRedak"> </p><p class="stih1"> <span class="brojRetka" id="10">10</span>Ne pomiči prastare međe</p><p class="stih2">i ne prodiri u polje siročadi,</p><p class="stih1"> <span class="brojRetka" id="11">11</span>jer je moćan njihov osvetnik:</p><p class="stih2">branit će njihovo pravo protiv tebe.</p><p class="noviRedak"> </p><p class="stih1"> <span class="brojRetka" id="12">12</span>Obrati pouci srce svoje</p><p class="stih2">i uho svoje riječima mudrim.</p><p class="noviRedak"> </p><p class="stih1"> <span class="brojRetka" id="13">13</span>Ne uskraćuj djetetu opomene,</p><p class="stih2">jer, udariš li ga šibom, neće umrijeti:</p><p class="stih1"> <span class="brojRetka" id="14">14</span>biješ ga šibom,</p><p class="stih2">ali mu dušu iz podzemlja izbavljaš.</p><p class="noviRedak"> </p><p class="stih1"> <span class="brojRetka" id="15">15</span>Sine moj, kad ti je mudro srce,</p><p class="stih2">i ja se od srca veselim;</p><p class="stih1"> <span class="brojRetka" id="16">16</span>i kliče sva nutrina moja</p><p class="stih2">kad ti usne govore što je pravo.</p><p class="noviRedak"> </p><p class="stih1"> <span class="brojRetka" id="17">17</span>Neka ti srce ne zavidi grešnicima,</p><p class="stih2">nego neka ti uvijek bude u strahu Gospodnjem,</p><p class="stih1"> <span class="brojRetka" id="18">18</span>jer imat ćeš budućnost</p><p class="stih2">i tvoja nada neće propasti.</p><p class="noviRedak"> </p><p class="stih1"> <span class="brojRetka" id="19">19</span>Slušaj, sine moj, i mudar budi</p><p class="stih2">i ravnim putem vodi srce svoje.</p><p class="noviRedak"> </p><p class="stih1"> <span class="brojRetka" id="20">20</span>Ne druži se s vinopijama</p><p class="stih2">ni sa žderačima mesa,</p><p class="stih1"> <span class="brojRetka" id="21">21</span>jer pijanica i izjelica osiromaše,</p><p class="stih2">i pospanac se oblači u krpe.</p><p class="noviRedak"> </p><p class="stih1"> <span class="brojRetka" id="22">22</span>Slušaj svoga oca, svoga roditelja,</p><p class="stih2">i ne prezri majku kad ostari.</p><p class="stih1"> <span class="brojRetka" id="23">23</span>Pribavi istinu i ne prodaji je,</p><p class="stih2">steci mudrost, pouku i razbor.</p><p class="stih1"> <span class="brojRetka" id="24">24</span>Radovat će se otac pravednikov,</p><p class="stih2">i roditelj će se mudroga veseliti.</p><p class="stih1"> <span class="brojRetka" id="25">25</span>Neka se veseli otac tvoj i majka tvoja,</p><p class="stih2">i neka se raduje roditeljka tvoja.</p><p class="noviRedak"> </p><p class="stih1"> <span class="brojRetka" id="26">26</span>Daj mi, sine moj, srce svoje,</p><p class="stih2">i neka oči tvoje raduju putovi moji.</p><p class="stih1"> <span class="brojRetka" id="27">27</span>Jer bludnica je jama duboka,</p><p class="stih2">i tuđinka tijesan zdenac.</p><p class="stih1"> <span class="brojRetka" id="28">28</span>Ona i vreba u zasjedi kao lupež</p><p class="stih2">i uvećava broj bezbožnika među ljudima.</p><p class="stih1"> <span class="brojRetka" id="29">29</span>Komu: ah? komu: jao? komu: svađe? komu: uzdasi?</p><p class="stih2">komu: rane nizašto? komu: zamućene oči?</p><p class="stih1"> <span class="brojRetka" id="30">30</span>Onima što kasno sjede kod vina,</p><p class="stih2">koji su došli kušati vino začinjeno.</p><p class="stih1"> <span class="brojRetka" id="31">31</span>Ne gledaj na vino kad rujno iskri,</p><p class="stih2">kad se u čaši svjetlucavo prelijeva:</p><p class="stih2">pije se tako glatko,</p><p class="stih1"> <span class="brojRetka" id="32">32</span>a na kraju ujeda kao zmija</p><p class="stih2">i žaca kao guja ljutica.</p><p class="stih1"> <span class="brojRetka" id="33">33</span>Oči će ti gledati tlapnje</p><p class="stih2">i srce govoriti ludosti.</p><p class="stih1"> <span class="brojRetka" id="34">34</span>I bit će ti kao da ležiš na pučini morskoj</p><p class="stih2">ili kao da ležiš navrh jarbola.</p><p class="stih1"> <span class="brojRetka" id="35">35</span>»Izbiše me, ali me ne zabolje;</p><p class="stih2">istukoše me, ali ne osjetih;</p><p class="stih2">kad se otrijeznim, još ću tražiti.«</p><p class="noviRedak"> </p>