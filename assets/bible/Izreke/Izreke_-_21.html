<p class="pocetakParagrafa"> <span class="brojRetka" id="1">1</span>Kraljevo je srce u ruci Jahve kao voda tekućica;</p><p class="stih2">vodi ga kuda god hoće.</p><p class="noviRedak"> </p><p class="stih1"> <span class="brojRetka" id="2">2</span>Svaki je put čovjeku pravedan u vlastitim očima,</p><p class="stih2">a Jahve ispituje srca.</p><p class="noviRedak"> </p><p class="stih1"> <span class="brojRetka" id="3">3</span>Da se vrši pravda i čini pravo,</p><p class="stih2">draže je Jahvi nego žrtva.</p><p class="noviRedak"> </p><p class="stih1"> <span class="brojRetka" id="4">4</span>Ponosite oči i oholo srce,</p><p class="stih2">i svjetiljka opakih – to je grijeh.</p><p class="noviRedak"> </p><p class="stih1"> <span class="brojRetka" id="5">5</span>Namisli marljivoga samo su na korist,</p><p class="stih2">a nagloga samo na siromaštvo.</p><p class="noviRedak"> </p><p class="stih1"> <span class="brojRetka" id="6">6</span>Blago stečeno jezikom lažljivim</p><p class="stih2">nestalna je ispraznost onih koji traže smrt.</p><p class="noviRedak"> </p><p class="stih1"> <span class="brojRetka" id="7">7</span>Opake će odnijeti nasilje njihovo,</p><p class="stih2">jer ne žele činiti pravice.</p><p class="noviRedak"> </p><p class="stih1"> <span class="brojRetka" id="8">8</span>Zapleten je put zločinca,</p><p class="stih2">a pravo je djelo čista čovjeka.</p><p class="noviRedak"> </p><p class="stih1"> <span class="brojRetka" id="9">9</span>Bolje je živjeti pod rubom krova</p><p class="stih2">nego u zajedničkoj kući sa ženom svadljivom.</p><p class="noviRedak"> </p><p class="stih1"> <span class="brojRetka" id="10">10</span>Duša opakoga želi zlo:</p><p class="stih2">u njega nema samilosti ni za bližnjega.</p><p class="noviRedak"> </p><p class="stih1"> <span class="brojRetka" id="11">11</span>Kad se podsmjevač kazni, neiskusan postaje mudar,</p><p class="stih2">a mudri iz pouke crpe znanje.</p><p class="noviRedak"> </p><p class="stih1"> <span class="brojRetka" id="12">12</span>Na kuću opakoga pazi Svepravedni</p><p class="stih2">i opake strovaljuje u nesreću.</p><p class="noviRedak"> </p><p class="stih1"> <span class="brojRetka" id="13">13</span>Tko zatvori uho svoje pred vikom siromaha,</p><p class="stih2">i sam će vikati, ali ga neće nitko uslišati.</p><p class="noviRedak"> </p><p class="stih1"> <span class="brojRetka" id="14">14</span>Potajan dar utišava srdžbu,</p><p class="stih2">a poklon ispod ruke i žestoku jarost.</p><p class="noviRedak"> </p><p class="stih1"> <span class="brojRetka" id="15">15</span>Sud pravičan radost je pravedniku,</p><p class="stih2">a užas zločincima.</p><p class="noviRedak"> </p><p class="stih1"> <span class="brojRetka" id="16">16</span>Čovjek koji skreće s puta razbora</p><p class="stih2">počivat će u zboru mrtvačkom.</p><p class="noviRedak"> </p><p class="stih1"> <span class="brojRetka" id="17">17</span>Tko ljubi veselje, postaje siromah,</p><p class="stih2">i tko ljubi vino i mirisno ulje, ne obogati se.</p><p class="noviRedak"> </p><p class="stih1"> <span class="brojRetka" id="18">18</span>Opak čovjek otkup je za pravednika,</p><p class="stih2">i bezbožnik stupa na mjesto pravednog.</p><p class="noviRedak"> </p><p class="stih1"> <span class="brojRetka" id="19">19</span>Bolje je živjeti u pustinji</p><p class="stih2">nego sa ženom svadljivom i gnjevljivom.</p><p class="noviRedak"> </p><p class="stih1"> <span class="brojRetka" id="20">20</span>Krasno je blago i ulje u stanu mudroga,</p><p class="stih2">a bezuman ih čovjek rasipa.</p><p class="noviRedak"> </p><p class="stih1"> <span class="brojRetka" id="21">21</span>Tko teži za pravdom i dobrohotnošću,</p><p class="stih2">nalazi život i čast.</p><p class="noviRedak"> </p><p class="stih1"> <span class="brojRetka" id="22">22</span>Mudrac nadvladava i grad pun ratnika</p><p class="stih2">i krši silu u koju su se uzdali.</p><p class="noviRedak"> </p><p class="stih1"> <span class="brojRetka" id="23">23</span>Tko čuva usta i jezik svoj,</p><p class="stih2">čuva sebe od nevolje.</p><p class="noviRedak"> </p><p class="stih1"> <span class="brojRetka" id="24">24</span>Drzovitom i oholici ime je »podsmjevač«;</p><p class="stih2">on sve radi s prekomjernom drskošću.</p><p class="noviRedak"> </p><p class="stih1"> <span class="brojRetka" id="25">25</span>Lijenčinu ubija želja njegova,</p><p class="stih2">jer mu ruke bježe od posla.</p><p class="noviRedak"> </p><p class="stih1"> <span class="brojRetka" id="26">26</span>Opak po cio dan živo želi,</p><p class="stih2">a pravednik daje i ne škrtari.</p><p class="noviRedak"> </p><p class="stih1"> <span class="brojRetka" id="27">27</span>Mrska je žrtva opakih,</p><p class="stih2">osobito kad se požudno prinosi.</p><p class="noviRedak"> </p><p class="stih1"> <span class="brojRetka" id="28">28</span>Lažljiv svjedok propada,</p><p class="stih2">a čovjek koji sluša, opet će govoriti.</p><p class="noviRedak"> </p><p class="stih1"> <span class="brojRetka" id="29">29</span>Opaki pokazuju drsko lice,</p><p class="stih2">a poštenjak učvršćuje put svoj.</p><p class="noviRedak"> </p><p class="stih1"> <span class="brojRetka" id="30">30</span>Nema mudrosti i nema razuma</p><p class="stih2">i nema savjeta protiv Jahve.</p><p class="noviRedak"> </p><p class="stih1"> <span class="brojRetka" id="31">31</span>Konj se oprema za dan boja,</p><p class="stih2">ali Jahve daje pobjedu.</p><p class="noviRedak"> </p>