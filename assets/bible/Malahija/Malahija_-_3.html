<p class="pocetakParagrafa"> <span class="brojRetka" id="1">1</span>Evo šaljem glasnika da put preda mnom pripravi. I doći će iznenada u hram svoj Gospod koga vi tražite i anđeo Saveza koga žudite. Evo ga, dolazi već – govori Jahve nad vojskama.  <span class="brojRetka" id="2">2</span>Ali tko će podnijeti dan njegova dolaska i tko će opstati kad se on pojavi? Jer on je kao oganj ljevačev i kao lužina bjeliočeva.  <span class="brojRetka" id="3">3</span>I zasjest će kao onaj što topi srebro i pročišćava. Očistit će sinove Levijeve i pročistit će ih kao zlato i srebro, da prinose Jahvi žrtvu u pravednosti.  <span class="brojRetka" id="4">4</span>Tad će biti draga Jahvi žrtva Judina i jeruzalemska kao u drevne dane i kao prvih godina.  <span class="brojRetka" id="5">5</span>Doći ću k vama na sud i bit ću spreman svjedok protiv vračeva i preljubnika, protiv onih koji se lažno kunu, protiv onih koji zakidaju plaću radniku, udovici i siroti, protiv onih koji gaze pravo stranaca i mene se ne boje – govori Jahve nad vojskama.</p><p class="noviRedak"> <h4>Desetina za Hram</h4><p class="pocetakParagrafa"> <span class="brojRetka" id="6">6</span>Jer ja, Jahve, ne mijenjam se, a vi se, sinovi Jakovljevi, mijenjate bez prestanka!  <span class="brojRetka" id="7">7</span>Od vremena svojih otaca odstupate od mojih uredaba i ne čuvate ih. Vratite se meni, i ja ću se vratiti vama – govori Jahve nad vojskama. Pitate: »Kako da se vratimo?«  <span class="brojRetka" id="8">8</span>Smije li čovjek prikraćivati Boga? A vi mene prikraćujete. I pitate: »U čemu te prikratismo?« U desetini i u prinosu.  <span class="brojRetka" id="9">9</span>Udareni ste prokletstvom jer me prikraćujete vi, sav narod!  <span class="brojRetka" id="10">10</span>Donesite čitavu desetinu u riznicu da u mojoj kući bude hrane. Tada me iskušajte – govori Jahve nad vojskama – neću li vam otvoriti ustave nebeske i neću li izliti na vas punom mjerom blagoslov,  <span class="brojRetka" id="11">11</span>neću li zbog vas zaprijetit’ skakavcu da vam više ne kvari usjeva i da vam ne bude nerodna loza u polju – govori Jahve nad vojskama.  <span class="brojRetka" id="12">12</span>Svi će vas narodi tad držati sretnima, jer ćete biti zemlja blaženstva – govori Jahve nad vojskama.</p><p class="noviRedak"> <h4>Slavlje pravednika na Dan Gospodnji</h4><p class="pocetakParagrafa"> <span class="brojRetka" id="13">13</span>Teške su besjede vaše protiv mene – govori Jahve.  <span class="brojRetka" id="14">14</span>Vi ipak pitate: »Što smo između sebe govorili protiv tebe?« Govorili ste: »Zaludu je Bogu služiti i kakva je korist što njegove čuvamo propise i žalosni hodimo pred Jahvom nad vojskama.  <span class="brojRetka" id="15">15</span>Odsad ćemo sretnim zvati oholice: napreduju oni koji zlo čine, i premda Boga iskušavaju, izvuku se!«  <span class="brojRetka" id="16">16</span>Ali kad se razgovaraju oni koji se Boga boje, Jahve pazi, sluša ih, i to se pred njim piše u knjigu spomenicu u korist onih koji se boje Jahve i štuju ime njegovo.  <span class="brojRetka" id="17">17</span>Moji će biti, moja stečevina – govori Jahve nad vojskama. U dan koji spremam bit ću im milostiv kao što je milostiv otac sinu koji mu služi.  <span class="brojRetka" id="18">18</span>I tada ćete opet razlikovati pravednika od grešnika, onoga koji služi Bogu od onoga koji mu ne služi.  <span class="brojRetka" id="19">19</span>Jer evo dan dolazi poput peći užaren; oholi i zlikovci bit će kao strnjika: dan koji se bliži spalit će ih – govori Jahve nad vojskama – da im neće ostati ni korijena ni grančice.  <span class="brojRetka" id="20">20</span>A vama koji se imena moga bojite sunce pravde će ogranuti sa zdravljem u zrakama, i vi ćete izlaziti poskakujući kao telad na pašu.  <span class="brojRetka" id="21">21</span>I gazit ćete bezbožnike kao prah pod nogama u dan koji spremam – govori Jahve nad vojskama.</p><p class="noviRedak"> <h4>Dodaci</h4><p class="pocetakParagrafa"> <span class="brojRetka" id="22">22</span>»Spomenite se Zakona Mojsija, sluge moga, kome sam na Horebu propisao zakone i uredbe za sav Izrael.  <span class="brojRetka" id="23">23</span>Evo, poslat ću vam proroka Iliju prije nego dođe dan Jahvin, dan velik i strašan.  <span class="brojRetka" id="24">24</span>On će obratiti srce otaca k sinovima, a srce sinova k ocima, da ne dođem i ne udarim prokletstvom zemlju.«</p></p></p></p>