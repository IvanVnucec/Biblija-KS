<h4>Peto viđenje: razorenje Svetišta</h4><p class="pocetakParagrafa"> <span class="brojRetka" id="1">1</span>Vidjeh Gospoda gdje stoji kraj</p><p class="stih2">žrtvenika i govori:</p><p class="stih1">»Udari u glavice stupova,</p><p class="stih2">neka se pragovi zatresu!</p><p class="stih1">Svima ću satrti glave,</p><p class="stih2">što ostane, pod mač ću udariti.</p><p class="stih1">Nijedan neće uteći,</p><p class="stih2">nitko se neće spasiti.</p><p class="stih1"> <span class="brojRetka" id="2">2</span>Zariju li se i u podzemlje,</p><p class="stih2">iščupat će ih ruka moja.</p><p class="stih1">Popnu li se i na nebo,</p><p class="stih2">odande ću ih skinuti.</p><p class="stih1"> <span class="brojRetka" id="3">3</span>Ako se sakriju i navrh Karmela,</p><p class="stih2">naći ću ih i pohvatati.</p><p class="stih1">Ako se od mog pogleda na dno morsko skriju,</p><p class="stih2">zapovjedit ću Zmaju da ih proždre.</p><p class="stih1"> <span class="brojRetka" id="4">4</span>Ako i u izgnanstvo odu pred neprijateljem,</p><p class="stih2">naredit ću maču da ih sasiječe;</p><p class="stih1">upravit ću oči na njih,</p><p class="stih2">ali na nesreću, ne na dobro.«</p><h4>Hvalospjev</h4><p class="stih1"> <span class="brojRetka" id="5">5</span>Jahve, Gospod nad vojskama ...</p><p class="stih2">on dodirne zemlju i ona se potrese,</p><p class="stih2">svi joj stanovnici protuže;</p><p class="stih1">diže se sva poput Nila</p><p class="stih2">i spušta k’o rijeka egipatska.</p><p class="stih1"> <span class="brojRetka" id="6">6</span>On sazda sebi prijestolje na nebesima,</p><p class="stih2">i svod svoj na zemlji osnova;</p><p class="stih1">on poziva morske vode</p><p class="stih2">i lijeva ih zemlji preko lica –</p><p class="stih2">Jahve mu je ime.</p><h4>Nema povlastica Izraelu</h4><p class="stih1"> <span class="brojRetka" id="7">7</span>»Sinovi Izraelovi, niste li za me</p><p class="stih2">kao i Kušani« – riječ je Jahvina.</p><p class="stih1">»Ne izvedoh li ja Izraela iz zemlje egipatske,</p><p class="stih2">kao Filistejce iz Kaftora i Aramejce iz Kira?«</p><h4>Samo će grešnici propasti</h4><p class="stih1"> <span class="brojRetka" id="8">8</span>Gle, oči Jahve Gospoda uprte su na grešno kraljevstvo,</p><p class="stih2">izbrisat će ga s lica zemlje.</p><p class="stih1">»Ipak neću sasvim zatrti</p><p class="stih2">dom Jakovljev« – riječ je Jahvina.</p><p class="stih1"> <span class="brojRetka" id="9">9</span>»Jer, gle, zapovijed ću dati</p><p class="stih2">i rastresti dom Izraelov među sve narode,</p><p class="stih1">k’o što se trese žito u rešetu,</p><p class="stih2">da ni zrnce na zemlju ne padne.</p><p class="stih1"> <span class="brojRetka" id="10">10</span>Svi grešnici naroda moga od mača će pasti,</p><p class="stih2">svi koji kažu: ‘Nije blizu i neće nas stići nesreća.’«</p><h2>IV. POGLED NA OBNOVU I NA RAJSKU PLODNOST</h2><p class="stih1"> <span class="brojRetka" id="11">11</span>»U dan ću onaj podići raspalu kolibu Davidovu,</p><p class="stih2">zatvorit’ joj pukotine, popraviti mjesta ruševna,</p><p class="stih2">opet je sazidati k’o u stara vremena,</p><p class="stih1"> <span class="brojRetka" id="12">12</span>da osvoje ostatak Edoma</p><p class="stih2">i svih naroda nad kojima je zazvano ime moje« –</p><p class="stih2">riječ je Jahve Gospoda, tvorca svega toga.</p><p class="stih1"> <span class="brojRetka" id="13">13</span>»Evo dolaze dani« – riječ je Jahvina –</p><p class="stih2">»kada će orač stizat’ žeteoca,</p><p class="stih2">mastilac grožđa sijača,</p><p class="stih1">kad će planine procuriti mladim vinom</p><p class="stih2">i svi se bregovi prelijevati njime.</p><p class="noviRedak"> </p><p class="stih1"> <span class="brojRetka" id="14">14</span>Okrenut ću sudbinu naroda moga Izraela:</p><p class="stih2">obnovit će gradove srušene i živjeti u njima,</p><p class="stih1">saditi vinograde i vino im piti,</p><p class="stih2">zasaditi vrtove i jesti njihov rod.</p><p class="stih1"> <span class="brojRetka" id="15">15</span>Posadit ću ih u zemlju njihovu</p><p class="stih2">i nikad se više neće iščupati</p><p class="stih1">iz zemlje koju im dadoh« – veli Jahve, Bog tvoj.</p>