<h4>Levitski gradovi</h4><p class="pocetakParagrafa"> <span class="brojRetka" id="1">1</span>Pođoše tada glavari levitskih obitelji k svećeniku Eleazaru i Jošui, sinu Nunovu, i plemenskim glavarima Izraela.</p><p class="pocetakParagrafa"> <span class="brojRetka" id="2">2</span>I rekoše im u Šilu, u zemlji kanaanskoj: »Jahve je zapovjedio preko Mojsija da nam se dadu gradovi gdje ćemo živjeti i pašnjaci oko njih za našu stoku.«  <span class="brojRetka" id="3">3</span>Izraelci dadoše levitima od svoje baštine, po zapovijedi Jahvinoj, ove gradove s njihovim pašnjacima.  <span class="brojRetka" id="4">4</span>Iziđe, dakle, ždrijeb za porodice Kehatove: levitima, potomcima svećenika Arona, pripade trinaest gradova od plemena Judina, Šimunova i Benjaminova;  <span class="brojRetka" id="5">5</span>ostalim sinovima Kehatovim pripalo je ždrijebom po porodicama deset gradova od plemena Efrajimova i Danova i od polovine plemena Manašeova.  <span class="brojRetka" id="6">6</span>Sinovi Geršonovi dobiše po porodicama trinaest gradova od plemena Jisakarova, Ašerova i Naftalijeva i od polovine plemena Manašeova u Bašanu.  <span class="brojRetka" id="7">7</span>Merarijevim sinovima po njihovim porodicama pripalo je dvanaest gradova od plemena Rubenova, Gadova i Zebulunova.</p><p class="pocetakParagrafa"> <span class="brojRetka" id="8">8</span>Tako Izraelci ždrijebom dodijeliše levitima te gradove s pašnjacima, kako bijaše zapovjedio Jahve preko Mojsija.</p><p class="noviRedak"> <h4>Gradovi sinova Kehatovih</h4><p class="pocetakParagrafa"> <span class="brojRetka" id="9">9</span>Od plemena sinova Judinih i od plemena sinova Šimunovih dodijeljeni su bili ovi gradovi koji se poimence navode:  <span class="brojRetka" id="10">10</span>sinovima Aronovim u levitskim porodicama Kehatovim, jer je prvi ždrijeb bio za njih,  <span class="brojRetka" id="11">11</span>pripade Kirjat-Arba, glavni grad Anakovaca, to jest Hebron, u Judinoj gori, s pašnjacima unaokolo.  <span class="brojRetka" id="12">12</span>Ali polja oko toga grada sa selima unaokolo bila su već dana u baštinu Kalebu, sinu Jefuneovu.  <span class="brojRetka" id="13">13</span>Sinovima svećenika Arona pripade grad-utočište Hebron s pašnjacima i Libna s pašnjacima;  <span class="brojRetka" id="14">14</span>Jatir s pašnjacima, Eštemoa s pašnjacima,  <span class="brojRetka" id="15">15</span>Holon s pašnjacima, Debir s pašnjacima,  <span class="brojRetka" id="16">16</span>Ašan s pašnjacima, Juta s pašnjacima, Bet-Šemeš s pašnjacima. Dakle, devet gradova od ona dva plemena.  <span class="brojRetka" id="17">17</span>Od plemena Benjaminova: Gibeon s pašnjacima, Geba s pašnjacima,  <span class="brojRetka" id="18">18</span>Anatot s pašnjacima, Almon s pašnjacima. Dakle, četiri grada.  <span class="brojRetka" id="19">19</span>Tako su svećenici, sinovi Aronovi, dobili svega trinaest gradova s njihovim pašnjacima.</p><p class="pocetakParagrafa"> <span class="brojRetka" id="20">20</span>Ostalim levitima u porodicama sinova Kehatovih ždrijebom su pripali gradovi plemena Efrajimova.  <span class="brojRetka" id="21">21</span>Dali su im grad-utočište Šekem s pašnjacima njegovim na Efrajimovoj gori, zatim Gezer s pašnjacima,  <span class="brojRetka" id="22">22</span>Kibsajim s pašnjacima, Bet-Horon s pašnjacima. Dakle, četiri grada.  <span class="brojRetka" id="23">23</span>Od plemena Danova dobili su: Elteku s pašnjacima i Gibeton s pašnjacima,  <span class="brojRetka" id="24">24</span>Ajalon s pašnjacima i Gat-Rimon s pašnjacima. Dakle, četiri grada.  <span class="brojRetka" id="25">25</span>Od polovine plemena Manašeova: Tanak s pašnjacima i Jibleam s pašnjacima. Dakle, dva grada.  <span class="brojRetka" id="26">26</span>U svemu: deset su gradova s pašnjacima dobile porodice ostalih sinova Kehatovih.</p><p class="noviRedak"> <h4>Gradovi sinova Geršonovih</h4><p class="pocetakParagrafa"> <span class="brojRetka" id="27">27</span>Geršonovim sinovima, porodicama levitskim, dadoše od polovine plemena Manašeova grad-utočište Golan u Bašanu i Aštarot s njihovim pašnjacima. Dakle, dva grada.  <span class="brojRetka" id="28">28</span>Od plemena Jisakarova: Kišon s pašnjacima, Dabrat s pašnjacima,  <span class="brojRetka" id="29">29</span>Jarmut s pašnjacima i En-Ganim s pašnjacima. Dakle, četiri grada.  <span class="brojRetka" id="30">30</span>Od plemena Ašerova: Mišal s pašnjacima, Abdon s pašnjacima,  <span class="brojRetka" id="31">31</span>Helkat s pašnjacima i Rehob s pašnjacima. Dakle, četiri grada.  <span class="brojRetka" id="32">32</span>Od plemena Naftalijeva: grad-utočište Kedeš u Galileji s pašnjacima, Hamot Dor s pašnjacima i Kartan s pašnjacima. Dakle, tri grada.  <span class="brojRetka" id="33">33</span>Svega Geršonovih gradova po porodicama njihovim bijaše trinaest gradova s pašnjacima.</p><p class="noviRedak"> <h4>Gradovi sinova Merarijevih</h4><p class="pocetakParagrafa"> <span class="brojRetka" id="34">34</span>Porodicama sinova Merarijevih, preostalim levitima, dali su od plemena Zebulunova: Jokneam s pašnjacima, Kartu s pašnjacima,  <span class="brojRetka" id="35">35</span>Rimon s pašnjacima, Nahalal s pašnjacima. Dakle, četiri grada.  <span class="brojRetka" id="36">36</span>S onu stranu Jordana od plemena Rubenova dadoše im grad-utočište Beser s pašnjacima na pustinjskoj visoravni, Jahas s pašnjacima,  <span class="brojRetka" id="37">37</span>Kedemot s pašnjacima, Mefaat s pašnjacima. Dakle, četiri grada.  <span class="brojRetka" id="38">38</span>Od plemena Gadova: grad-utočište Ramot u Gileadu s pašnjacima, Mahanajim s pašnjacima,  <span class="brojRetka" id="39">39</span>Hešbon s pašnjacima, Jazer s pašnjacima. Dakle, četiri grada.  <span class="brojRetka" id="40">40</span>U svemu bijaše dodijeljeno ždrijebom porodicama sinova Merarijevih, preostalim levitima, dvanaest gradova.</p><p class="pocetakParagrafa"> <span class="brojRetka" id="41">41</span>Tako usred baštine sinova Izraelovih bijaše četrdeset i osam levitskih gradova s pašnjacima.  <span class="brojRetka" id="42">42</span>Svaki je taj grad imao pašnjake unaokolo. Tako je bilo sa svima spomenutim gradovima.</p><p class="noviRedak"> <h4>Svršetak diobe</h4><p class="pocetakParagrafa"> <span class="brojRetka" id="43">43</span>Tako je Jahve predao Izraelcima svu zemlju za koju se zakleo da će je dati ocima njihovim. Primili su je u posjed i nastanili se u njoj.  <span class="brojRetka" id="44">44</span>I dade im Jahve da otpočinu u miru na svim međama, kako se bijaše zakleo njihovim ocima. Nitko im od njihovih neprijatelja ne bijaše kadar odoljeti. Sve im je njihove neprijatelje predao Jahve u ruke.  <span class="brojRetka" id="45">45</span>Od svih obećanja što ih je Jahve dao domu Izraelovu nijedno ne osta neispunjeno. Sve se ispunilo.</p></p></p></p></p>