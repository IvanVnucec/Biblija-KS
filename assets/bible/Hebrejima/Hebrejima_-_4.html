<p class="pocetakParagrafa"> <span class="brojRetka" id="1">1</span>Bojmo se dakle da se, dok ostaje obećanje o ulasku u njegov Počinak, za koga od vas ne bi utvrdilo kako je zakasnio.  <span class="brojRetka" id="2">2</span>Jer nama je naviještena blagovijest kao i njima, ali njima Riječ poruke nije uskoristila jer se vjerom nisu pridružili onima koji su poslušali.  <span class="brojRetka" id="3">3</span>U Počinak doista ulazimo mi koji povjerovasmo, prema onom što je rekao:</p><p class="noviRedak"> </p><p class="stih2">Tako se zakleh u svom gnjevu:</p><p class="pocetakParagrafa">premda su djela od postanka svijeta dovršena.  <span class="brojRetka" id="4">4</span>Rekao je doista negdje o sedmom danu ovako: I počinu Bog sedmoga dana od svih djela svojih. <span class="brojRetka" id="5">5</span>A ovdje opet: Nikad neće ući u moj počinak. <span class="brojRetka" id="6">6</span>Preostaje dakle da neki imaju u nj ući, a oni koji su prvi primili blagovijest ne uđoše zbog nepokornosti.  <span class="brojRetka" id="7">7</span>Zato Bog ponovno određuje jedan dan, Danas, u Davidu nakon toliko vremena govoreći, kako je već rečeno:</p><p class="noviRedak"> </p><p class="stih2">Danas ako glas mu čujete,</p><p class="noviRedak"> </p><p class="pocetakParagrafa"> <span class="brojRetka" id="8">8</span>Zbilja, da je Jošua njih u Počinak uveo, ne bi Bog nakon toga govorio o drugome danu.  <span class="brojRetka" id="9">9</span>Dakle: preostaje neki subotnji počinak narodu Božjemu!  <span class="brojRetka" id="10">10</span>Zaista, tko uđe u njegov počinak, počinuo je od djela svojih kao ono i Bog od svojih.  <span class="brojRetka" id="11">11</span>Pohitimo dakle ući u taj Počinak da nitko ne padne po uzoru na takvu nepokornost.</p><p class="noviRedak"> <h4>Snaga Riječi Božje</h4><p class="pocetakParagrafa"> <span class="brojRetka" id="12">12</span>Živa je, uistinu, Riječ Božja i djelotvorna; oštrija je od svakoga dvosjekla mača; prodire dotle da dijeli dušu i duh, zglobove i moždinu te prosuđuje nakane i misli srca.  <span class="brojRetka" id="13">13</span>Nema stvorenja njoj skrivena. Sve je, naprotiv, golo i razgoljeno očima Onoga komu nam je dati račun.</p><p class="noviRedak"> <h4>Zaključak</h4><p class="pocetakParagrafa"> <span class="brojRetka" id="14">14</span>Imajući dakle velikoga Velikog svećenika koji prodrije kroz nebesa – Isusa, Sina Božjega – čvrsto se držimo vjere.</p><p class="noviRedak"> <h2>B. ISUS JE MILOSRDAN VELIKI SVEĆENIK</h2> <span class="brojRetka" id="15">15</span>Ta nemamo takva Velikog svećenika koji ne bi mogao biti supatnik u našim slabostima, nego poput nas iskušavana svime, osim grijehom.</p><p class="pocetakParagrafa"> <span class="brojRetka" id="16">16</span>Pristupajmo dakle smjelo Prijestolju milosti da primimo milosrđe i milost nađemo za pomoć u pravi čas!</p></p></p>