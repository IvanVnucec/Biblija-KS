<h4>Dragovoljni graditelji</h4><p class="pocetakParagrafa"> <span class="brojRetka" id="1">1</span>Tada usta veliki svećenik Elijašib sa svojom braćom svećenicima te sagradiše Ovčja vrata. Posvetiše ih, postaviše im krila i nastaviše graditi sve do kule Meaha i do Hananelove kule.  <span class="brojRetka" id="2">2</span>Kraj njih su gradili Jerihonci, a do njih je gradio Zakur, sin Imrijev.  <span class="brojRetka" id="3">3</span>Sinovi Hasnaini gradili su Riblja vrata, stavili dovratke, utvrdili krila, stožere i prijevornice.  <span class="brojRetka" id="4">4</span>Kraj njih je popravljao Merimot, sin Urije, sina Hakosova; a do njega je popravljao Mešulam, sin Berekje, sina Mešezabelova; a do njega je popravljao Sadok, sin Baanin.  <span class="brojRetka" id="5">5</span>Kraj njih su popravljali Tekoanci, ali su njihovi plemenitaši odbili da prignu šiju na službu svojim gospodarima.  <span class="brojRetka" id="6">6</span>Stara vrata popravljali su Jojada, sin Paseahov, i Mešulam, sin Besodjin. Oni su stavili dovratke, učvrstili krila, stožere i prijevornice.  <span class="brojRetka" id="7">7</span>A kraj njih obnavljahu Melatja Gibeonjanin, Jadon Meronoćanin i ljudi iz Gibeona i Mispe, podložnici upravitelja s onu stranu Rijeke.  <span class="brojRetka" id="8">8</span>A do njih je popravljao Uziel, Harhajin sin, zlatar, a do njega je popravljao Hananija, jedan od pomastara: oni su utvrdili Jeruzalem sve do Širokog zida.</p><p class="pocetakParagrafa"> <span class="brojRetka" id="9">9</span>Do njih je popravljao Refaja, sin Hurov, glavar polovice jeruzalemskog okruga.  <span class="brojRetka" id="10">10</span>A do njega je popravljao Jedaja, sin Harumafov, pred svojom kućom; a do njega je popravljao Hatuš, sin Hašabnejin.  <span class="brojRetka" id="11">11</span>Malkija, sin Harimov, i Hašub, sin Pahat-Moabov, popravljali su dio sve do Pećne kule.  <span class="brojRetka" id="12">12</span>A do njih je popravljao Šalum, sin Halohešov, glavar polovice okruga, on i njegovi sinovi.  <span class="brojRetka" id="13">13</span>Dolinska vrata popravljao je Hanum i stanovnici Zanoaha: sagradili su ih, učvrstili krila, stožere i prijevornice i postavili tisuću lakata zida do Smetlišnih vrata.  <span class="brojRetka" id="14">14</span>Smetlišna vrata popravljao je Malkija, sin Rekabov, glavar bethakeremskog okruga, sa svojim sinovima: učvrstili su krila, stožere i prijevornice.</p><p class="pocetakParagrafa"> <span class="brojRetka" id="15">15</span>Izvorska vrata popravljao je Šalum, sin Kol-Hozeov, glavar nad mispanskim okrugom: sagradio ih je, pokrio ih, utvrdio vratna krila, stožere i prijevornice. On je popravio i zid kod ribnjaka Šiloaha, koji se proteže od Kraljevskog vrta do stepenica što silaze iz Davidova grada.  <span class="brojRetka" id="16">16</span>Za njim je popravljao Nehemija, sin Azbukov, glavar nad polovicom betsurskog okruga, sve do nasuprot Davidovim grobnicama i do umjetnog ribnjaka i vojarne.  <span class="brojRetka" id="17">17</span>Za njim su popravljali leviti: Rehum, sin Banijev; a do njega je popravljao Hašabja, glavar nad polovicom keilskog okruga, za svoje područje.  <span class="brojRetka" id="18">18</span>Do njih su popravljala njihova braća: Bavaj, sin Henadadov, glavar nad polovicom keilskog kotara;  <span class="brojRetka" id="19">19</span>a do njega Ezer, sin Ješuin, glavar Mispe, popravljao je drugi dio, sučelice usponu prema oružarnici na uglu.</p><p class="pocetakParagrafa"> <span class="brojRetka" id="20">20</span>Za njim je popravljao Baruk, sin Zabajev, i popravio je drugi dio, od ugla do kućnih vrata velikog svećenika Elijašiba.  <span class="brojRetka" id="21">21</span>Za njim je popravljao Meremot, sin Urije, sina Hakosova, drugi dio: od Elijašibova kućnog ulaza do kraja Elijašibove kuće.</p><p class="pocetakParagrafa"> <span class="brojRetka" id="22">22</span>Za njima su radili na popravcima svećenici koji su živjeli u Okružju.  <span class="brojRetka" id="23">23</span>Za njima su pak popravljali Benjamin i Hašub sučelice svojim kućama. Za njima je popravljao Azarja, sin Ananijina sina Maaseje, nasuprot svojoj kući.  <span class="brojRetka" id="24">24</span>Za njima je popravljao Binuj, sin Henadadov, drugi dio – od Azarjine kuće do ugla, do zidnog kruništa.  <span class="brojRetka" id="25">25</span>Palal, sin Uzajev, popravljao je nasuprot uglu i kuli koja se uzdiže iznad Gornje kraljevske palače, a nalazi se prema dvorištu tamnice. Za njim je Pedaja, sin Parošev, popravljao  <span class="brojRetka" id="26">26</span>sve do Vodenih vrata, u smjeru istoka, i sve do pred Uzdignutu kulu.  <span class="brojRetka" id="27">27</span>Za njima su popravljali Tekoanci drugi dio nasuprot velikoj Uzdignutoj kuli, sve do Ofelskog zida.</p><p class="pocetakParagrafa"> <span class="brojRetka" id="28">28</span>Od Konjskih vrata popravljali su svećenici, svaki nasuprot svojoj kući.  <span class="brojRetka" id="29">29</span>Za njima je Sadok, sin Imerov, popravljao nasuprot svojoj kući. Za njim je popravljao Šemaja, sin Šekanijin, čuvar Istočnih vrata.  <span class="brojRetka" id="30">30</span>Za njim su Hananija, sin Šelemjin, i Hanun, šesti sin Salafov, popravljali drugi dio. Za njima je popravljao Mešulam, sin Berekjin, nasuprot svome stanu.  <span class="brojRetka" id="31">31</span>Za njim je Malkija, zlatar, popravljao sve do prebivališta netinaca i trgovaca, nasuprot Nadgledničkim vratima do Gornje dvorane na zidnom kruništu.  <span class="brojRetka" id="32">32</span>A zlatari su i trgovci popravljali između Gornje dvorane na zidnom kruništu do Ovčjih vrata.</p><p class="noviRedak"> <h4>Židovski se neprijatelji protive</h4><p class="pocetakParagrafa"> <span class="brojRetka" id="33">33</span>Kad je Sanbalat čuo da gradimo zid, razljutio se. Bio je veoma srdit, ismijavao je Židove  <span class="brojRetka" id="34">34</span>i vikao je pred svojom braćom i samarijanskom vojskom: »Što poduzimaju ovi jadni Židovi? Kane li možda popraviti, žrtvovati i završiti sve u jedan dan? Zar će iz hrpe praha dozvati u život spaljeno kamenje?«</p><p class="pocetakParagrafa"> <span class="brojRetka" id="35">35</span>Tobija, Amonac, koji je bio uz njega, reče: »Neka samo grade! Ali popne li se lisica, srušit će im kamene zidove.«</p><p class="pocetakParagrafa"> <span class="brojRetka" id="36">36</span>Čuj, o Bože naš, kako nas preziru! Navrni njihove poruge na njihovu glavu. Predaj ih kao plijen u zemlju ropstva.  <span class="brojRetka" id="37">37</span>Ne pokrivaj njihova bezakonja i grijeh njihov neka ne bude izbrisan pred licem tvojim jer su se rugali graditeljima.</p><p class="pocetakParagrafa"> <span class="brojRetka" id="38">38</span>Tako smo gradili zid, koji je uskoro bio završen do pola visine. Narod je imao oduševljenja za rad.</p><p class="noviRedak"> </p></p>