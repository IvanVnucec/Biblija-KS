<h2>II. ZLOČINI IZRAELOVI I KAZNA</h2><h4>Opća iskvarenost</h4><p class="pocetakParagrafa"> <span class="brojRetka" id="1">1</span>Čujte riječ Jahvinu, sinovi</p><p class="stih2">Izraelovi,</p><p class="stih2">jer Jahve se parbi sa stanovnicima zemlje.</p><p class="noviRedak"> </p><p class="stih1"> <span class="brojRetka" id="2">2</span>Nema više vjernosti, nema ljubavi,</p><p class="stih2">nema znanja Božjega u zemlji,</p><p class="stih1">već proklinjanje i laž, ubijanje i krađa,</p><p class="stih2">preljub i nasilje,</p><p class="stih2">jedna krv drugu stiže.</p><p class="noviRedak"> </p><p class="stih1"> <span class="brojRetka" id="3">3</span>Stoga tuguje zemlja i ginu svi stanovnici</p><p class="stih2">s poljskim zvijerima i pticama nebeskim</p><p class="stih2">te ugibaju i ribe u moru.</p><h4>Protiv svećenikâ</h4><p class="stih1"> <span class="brojRetka" id="4">4</span>Ipak neka se nitko ne parbi, neka nitko ne kori!</p><p class="stih2">Ali s tobom se moram parbiti, svećeniče.</p><p class="stih1"> <span class="brojRetka" id="5">5</span>Danju ti posrćeš,</p><p class="stih2">a noću s tobom posrće i prorok;</p><p class="stih2">pogubit ću mater tvoju.</p><p class="stih1"> <span class="brojRetka" id="6">6</span>Moj narod gine: nema znanja;</p><p class="stih2">jer si ti znanje odbacio,</p><p class="stih2">i ja odbacujem tebe iz svećenstva svoga;</p><p class="stih1">jer si Zakon svoga Boga zaboravio,</p><p class="stih2">i ja ću tvoje zaboraviti sinove.</p><p class="stih1"> <span class="brojRetka" id="7">7</span>Što ih je više bivalo, više su protiv mene griješili,</p><p class="stih2">slavu su svoju sramotom zamijenili.</p><p class="stih1"> <span class="brojRetka" id="8">8</span>Grijesima mog naroda oni se hrane,</p><p class="stih2">duša im hlepi za bezakonjem njegovim.</p><p class="stih1"> <span class="brojRetka" id="9">9</span>I sa svećenikom bit će k’o i s narodom;</p><p class="stih2">kaznit ću ga za njegove putove</p><p class="stih2">i naplatit ću mu za njegova djela.</p><p class="stih1"> <span class="brojRetka" id="10">10</span>Jest će, ali se nasititi neće;</p><p class="stih2">bludničit će, ali se neće množiti,</p><p class="stih1">jer oni su prestali štovati Jahvu –</p><p class="stih2"> <span class="brojRetka" id="11">11</span>blud, mošt i vino zarobiše im srce.</p><h4>Idolopoklonstvo i razvrat</h4><p class="stih1"> <span class="brojRetka" id="12">12</span>Narod moj savjet traži od drva,</p><p class="stih2">palica mu njegova daje odgovore:</p><p class="stih1">jer duh razvratni njih zavodi</p><p class="stih2">te se od Boga svoga bludu odaju.</p><p class="stih1"> <span class="brojRetka" id="13">13</span>Oni žrtvuju na gorskim vrhuncima</p><p class="stih2">i na bregovima pale kâd,</p><p class="stih1">pod hrastom, jablanom i dubom;</p><p class="stih2">jer je tako lagodno pod njihovom sjenom.</p><p class="stih1">I zato, odaju li se vaše kćeri bludu,</p><p class="stih2">čine li preljub vaše nevjeste,</p><p class="stih1"> <span class="brojRetka" id="14">14</span>neću vam kazniti kćeri što bludniče</p><p class="stih2">niti nevjeste vaše što preljub čine;</p><p class="stih1">jer oni sami idu nasamo s bludnicama</p><p class="stih2">i žrtvuju s milosnicama hramskim.</p><p class="stih2">Tako, bez razuma narod u propast srlja!</p><h4>Opomena Judi</h4><p class="stih1"> <span class="brojRetka" id="15">15</span>Ako li se ti bludu odaješ, Izraele,</p><p class="stih2">neka bar Juda ne griješi!</p><p class="stih1">I ne idite u Gilgal,</p><p class="stih2">ne penjite se u Bet Aven,</p><p class="stih2">ne kunite se: »Živoga mi Jahve!«</p><h4>Izrael, tvrdoglava junica</h4><p class="stih1"> <span class="brojRetka" id="16">16</span>Jer poput junice tvrdoglave</p><p class="stih2">Izrael tvrdoglav postade,</p><p class="stih1">pa kako da ga Jahve sad pase</p><p class="stih2">k’o janje na prostranoj livadi?</p><p class="stih1"> <span class="brojRetka" id="17">17</span>Efrajim se udružio s kumirima:</p><p class="stih2">pusti ga!</p><p class="stih1"> <span class="brojRetka" id="18">18</span>A kad završe pijanku,</p><p class="stih2">bluda se prihvaćaju,</p><p class="stih2">sramotu vole više nego slavu svoju.</p><p class="stih1"> <span class="brojRetka" id="19">19</span>Vihor će ih svojim krilima stegnuti</p><p class="stih2">i njihovi će ih osramotit’ žrtvenici.</p>