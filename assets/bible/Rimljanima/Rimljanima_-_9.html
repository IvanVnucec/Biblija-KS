<h3>3. IZRAEL I KRŠĆANI</h3><h4>Povlastice Izraelove</h4><p class="pocetakParagrafa"> <span class="brojRetka" id="1">1</span>Istinu govorim u Kristu, ne lažem; susvjedok mi je savjest moja u Duhu Svetom:  <span class="brojRetka" id="2">2</span>silna mi je tuga i neprekidna bol u srcu.  <span class="brojRetka" id="3">3</span>Da, htio bih ja sâm proklet biti, odvojen od Krista, za braću svoju, sunarodnjake svoje po tijelu.  <span class="brojRetka" id="4">4</span>Oni su Izraelci, njihovo je posinstvo, i Slava, i Savezi, i zakonodavstvo, i bogoštovlje, i obećanja;  <span class="brojRetka" id="5">5</span>njihovi su i oci, od njih je, po tijelu, i Krist, koji je iznad svega, Bog blagoslovljen u vjekove. Amen.</p><p class="noviRedak"> <h4>Bog ostaje vjeran obećanjima</h4><p class="pocetakParagrafa"> <span class="brojRetka" id="6">6</span>Ali ne kao da se izjalovila riječ Božja. Jer nisu Izrael svi koji potječu od Izraela;  <span class="brojRetka" id="7">7</span>i nisu svi djeca Abrahamova zato što su njegovo potomstvo, nego po Izaku će ti se nazivati potomstvo;  <span class="brojRetka" id="8">8</span>to jest: djeca tijela nisu i djeca Božja, nego – djeca obećanja računaju se u potomstvo.  <span class="brojRetka" id="9">9</span>Evo doista riječi obećanja: U ovo ću doba doći i Sara će imati sina. <span class="brojRetka" id="10">10</span>Ali ne samo to! I Rebeka je s jednim, s Izakom, ocem našim, zanijela.  <span class="brojRetka" id="11">11</span>Pa kad još blizanci ne bijahu rođeni niti učiniše što dobro ili zlo – da bi trajnom ostala odluka Božja o izabranju:  <span class="brojRetka" id="12">12</span>ne po djelima, nego po onome tko poziva – rečeno joj je: Stariji će služiti mlađemu, <span class="brojRetka" id="13">13</span>kako je pisano: Jakova sam zavolio, a Ezav mi omrznu.</p><p class="noviRedak"> <h4>Bog nije nepravedan prema Izraelu</h4><p class="pocetakParagrafa"> <span class="brojRetka" id="14">14</span>Što ćemo dakle reći? Možda da u Boga ima nepravde? Nipošto!  <span class="brojRetka" id="15">15</span>Ta Mojsiju veli: Smilovat ću se komu hoću da se smilujem; sažalit ću se nad kim hoću da se sažalim. <span class="brojRetka" id="16">16</span>Nije dakle do onoga koji hoće ni do onoga koji trči, nego do Boga koji se smiluje.  <span class="brojRetka" id="17">17</span>Jer Pismo veli faraonu: Zato te upravo podigoh da na tebi pokažem svoju moć i da se razglasi ime moje po svoj zemlji. <span class="brojRetka" id="18">18</span>Tako dakle: smiluje se komu hoće, a otvrdnjuje koga hoće.</p><p class="pocetakParagrafa"> <span class="brojRetka" id="19">19</span>Da, reći ćeš mi: Što se onda još tuži? Ta tko se to volji njegovoj odupro?  <span class="brojRetka" id="20">20</span>Čovječe, tko si ti zapravo da se pravdaš s Bogom? Zar da djelo rekne tvorcu: »Što si me ovakvim načinio?«  <span class="brojRetka" id="21">21</span>Ili zar lončar nema vlasti nad glinom da od istoga tijesta načini posudu sad časnu, sad nečasnu.  <span class="brojRetka" id="22">22</span>A što ako je Bog, hoteći očitovati gnjev i obznaniti svoju moć, u silnoj strpljivosti podnosio posude gnjeva, dozrele za propast,  <span class="brojRetka" id="23">23</span>da obznani bogatstvo slave svoje na posudama milosrđa, koje unaprijed pripravi za slavu,  <span class="brojRetka" id="24">24</span>na nama koje pozva ne samo između Židova nego i između pogana?</p><p class="noviRedak"> <h4>Nevjera predviđena u Starom zavjetu</h4><p class="pocetakParagrafa"> <span class="brojRetka" id="25">25</span>Tako i u Hošei veli:</p><p class="noviRedak"> </p><p class="stih1">Ne-narod moj prozvat ću narodom mojim</p><p class="stih2">i Neljubljenu ljubljenom.</p><p class="stih1"> <span class="brojRetka" id="26">26</span>Na mjestu gdje im je rečeno: Vi niste</p><p class="stih2">moj narod</p><p class="stih2">prozvat će se sinovi Boga živoga.</p><p class="noviRedak"> </p><p class="pocetakParagrafa"> <span class="brojRetka" id="27">27</span>Izaija pak proglašuje o Izraelu: Zaista, sinova će Izraelovih brojem biti kao pijeska morskog – Ostatak će se spasiti;  <span class="brojRetka" id="28">28</span>jer riječ će ispuniti i uskoro izvršiti Gospodin na zemlji. <span class="brojRetka" id="29">29</span>Tako je Izaija i prorekao:</p><p class="noviRedak"> </p><p class="stih1">Da nam Gospodin nad vojskama</p><p class="stih2">ne ostavi sjeme,</p><p class="stih2">ko Sodoma bismo bili</p><p class="stih2">i Gomori nalik.</p><p class="noviRedak"> </p><p class="pocetakParagrafa"> <span class="brojRetka" id="30">30</span>Što ćemo dakle reći? Da pogani koji nisu tražili pravednosti stekoše pravednost, pravednost po vjeri.  <span class="brojRetka" id="31">31</span>Izrael pak koji je tražio neki zakon pravednosti, nije do zakona dopro.  <span class="brojRetka" id="32">32</span>Zašto? Jer nije tražio po vjeri, nego kao po djelima. Spotakoše se o kamen spoticanja, <span class="brojRetka" id="33">33</span>kao što je pisano:</p><p class="noviRedak"> </p><p class="stih1">Evo postavljam na Sionu kamen spoticanja</p><p class="stih2">i stijenu posrtanja.</p><p class="stih1">Ali tko u nj vjeruje,</p><p class="stih2">neće se postidjeti.</p></p></p></p>