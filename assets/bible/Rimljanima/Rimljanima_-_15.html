<h4>Treba ugađati drugima, ne sebi</h4><p class="pocetakParagrafa"> <span class="brojRetka" id="1">1</span>Mi jaki treba da nosimo slabosti slabih, a ne da sebi ugađamo.  <span class="brojRetka" id="2">2</span>Svaki od nas neka ugađa bližnjemu na dobro, na izgrađivanje.  <span class="brojRetka" id="3">3</span>Ta ni Krist nije sebi ugađao, nego kao što je pisano: Poruge onih koji se rugaju tebi padoše na me.</p><p class="pocetakParagrafa"> <span class="brojRetka" id="4">4</span>Uistinu, što je nekoć napisano, nama je za pouku napisano da po postojanosti i utjesi Pisama imamo nadu.  <span class="brojRetka" id="5">5</span>A Bog postojanosti i utjehe dao vam da međusobno budete složni po Kristu Isusu  <span class="brojRetka" id="6">6</span>te jednodušno, iz jednoga grla, slavite Boga i Oca Gospodina našega Isusa Krista.</p><p class="noviRedak"> <h4>Poziv na jedinstvo</h4><p class="pocetakParagrafa"> <span class="brojRetka" id="7">7</span>Prigrljujte jedni druge kao što je Krist prigrlio vas na slavu Božju.  <span class="brojRetka" id="8">8</span>Krist je, velim, postao poslužitelj obrezanika za istinu Božju da ispuni obećanja dana ocima,  <span class="brojRetka" id="9">9</span>a pogani da za milosrđe proslave Boga, kao što je pisano:</p><p class="noviRedak"> </p><p class="stih2">Zato ću te slaviti među pucima</p><p class="noviRedak"> </p><p class="pocetakParagrafa"> <span class="brojRetka" id="10">10</span>I još veli:</p><p class="noviRedak"> </p><p class="stih2">Kličite, puci, s njegovim narodom.</p><p class="noviRedak"> </p><p class="pocetakParagrafa"> <span class="brojRetka" id="11">11</span>I još:</p><p class="stih2">Hvalite, svi puci, Gospodina,</p><p class="noviRedak"> </p><p class="pocetakParagrafa"> <span class="brojRetka" id="12">12</span>Izaija opet veli:</p><p class="noviRedak"> </p><p class="stih2">Pojavit će se Jišajev izdanak,</p><p class="noviRedak"> </p><p class="pocetakParagrafa"> <span class="brojRetka" id="13">13</span>A Bog nade napunio vas svakom radošću i mirom u vjeri da izobilujete u nadi snagom Duha Svetoga.</p><p class="noviRedak"> <h3>ZAKLJUČAK</h3><h4>Pavlova misionarska služba</h4><p class="pocetakParagrafa"> <span class="brojRetka" id="14">14</span>Ja sam, braćo moja, uvjeren: vi ste i sami puni čestitosti, ispunjeni svakim znanjem, sposobni jedni druge urazumljivati.  <span class="brojRetka" id="15">15</span>Ipak vam djelomično smionije napisah da vas na poznato nekako podsjetim poradi milosti koja mi je dana od Boga –  <span class="brojRetka" id="16">16</span>da budem bogoslužnik Krista Isusa među poganima, svećenik evanđelja Božjega te prinos poganâ postane ugodan, posvećen Duhom Svetim.</p><p class="pocetakParagrafa"> <span class="brojRetka" id="17">17</span>Imam se dakle čime dičiti u Kristu Isusu s obzirom na ono što je Božje.  <span class="brojRetka" id="18">18</span>/ <span class="brojRetka" id="19">19</span>Jer ne bih se usudio govoriti o nečemu što Krist riječju i djelom, snagom znamenja i čudesa, snagom Duha nije po meni učinio da k poslušnosti privede pogane. Tako sam od Jeruzalema pa uokolo sve do Ilirika pronio evanđelje Kristovo,  <span class="brojRetka" id="20">20</span>i to tako da sam se trsio navješćivati evanđelje ne gdje se već spominjao Krist – da ne bih gradio na temeljima drugih –  <span class="brojRetka" id="21">21</span>nego, kako je pisano:</p><p class="noviRedak"> </p><p class="stih2">Vidjet će ga oni kojima nije naviješten,</p><p class="noviRedak"> <h4>Pavlove nakane</h4><p class="pocetakParagrafa"> <span class="brojRetka" id="22">22</span>Time sam ponajčešće i bio spriječen doći k vama.  <span class="brojRetka" id="23">23</span>Sad mi pak više nema mjesta u ovim krajevima, a živa mi je želja, ima već mnogo godina, doći k vama  <span class="brojRetka" id="24">24</span>kad pođem u Španjolsku. Nadam se doista da ću vas na proputovanju posjetiti i da ćete me onamo otpraviti pošto mi se najprije bar donekle ispuni želja biti s vama.</p><p class="pocetakParagrafa"> <span class="brojRetka" id="25">25</span>Ali sad idem u Jeruzalem da poslužim svetima.  <span class="brojRetka" id="26">26</span>Makedonija i Ahaja odlučiše očitovati neko zajedništvo prema siromašnim svetima u Jeruzalemu.  <span class="brojRetka" id="27">27</span>Da, odlučiše, a i dužnici su im. Jer ako su pogani postali sudionicima njihovih duhovnih dobara, dužni su im u tjelesnima poslužiti.</p><p class="pocetakParagrafa"> <span class="brojRetka" id="28">28</span>Pošto dakle to obavim – ovaj im plod zapečaćen uručim – uputit ću se u Španjolsku i usput k vama.  <span class="brojRetka" id="29">29</span>A kada dođem k vama, doći ću, znam, s puninom blagoslova Kristova.</p><p class="pocetakParagrafa"> <span class="brojRetka" id="30">30</span>Ali zaklinjem vas, braćo, Gospodinom Isusom Kristom i ljubavlju Duha: suborci mi budite u molitvama Bogu upravljenima za me,  <span class="brojRetka" id="31">31</span>da umaknem onim nevjernima u Judeji i da moja pomoć Jeruzalemu bude po volji svetima  <span class="brojRetka" id="32">32</span>te s Božjom voljom radosno dođem k vama i s vama zajedno odahnem.</p><p class="pocetakParagrafa"> <span class="brojRetka" id="33">33</span>Bog mira sa svima vama! Amen.</p></p></p></p>