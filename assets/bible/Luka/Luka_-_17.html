<h4>Sablazan</h4><p class="pocetakParagrafa"> <span class="brojRetka" id="1">1</span>I reče svojim učenicima: »Nije moguće da ne dođu sablazni, no jao onome po kom dolaze;  <span class="brojRetka" id="2">2</span>je li s mlinskim kamenom o vratu strovaljen u more, korisnije mu je nego da sablazni jednoga od ovih malenih.  <span class="brojRetka" id="3">3</span>Čuvajte se!«</p><p class="noviRedak"> <h4>Bratska opomena</h4><p class="pocetakParagrafa">»Pogriješi li tvoj brat, prekori ga; ako se obrati, oprosti mu.  <span class="brojRetka" id="4">4</span>Pa ako se sedam puta na dan ogriješi o tebe i sedam se puta obrati tebi govoreći: ‘Žao mi je!’, oprosti mu.«</p><p class="noviRedak"> <h4>Moć vjere</h4><p class="pocetakParagrafa"> <span class="brojRetka" id="5">5</span>Apostoli zamole Gospodina: »Um-noži nam vjeru!«  <span class="brojRetka" id="6">6</span>Gospodin im odvrati: »Da imate vjere koliko je zrno gorušičino, rekli biste ovom dudu: ‘Iščupaj se s korijenom i presadi se u more!’ I on bi vas poslušao.«</p><p class="noviRedak"> <h4>Služiti ponizno</h4><p class="pocetakParagrafa"> <span class="brojRetka" id="7">7</span>»Tko će to od vas reći sluzi svomu, oraču ili pastiru, koji se vrati s polja: ‘Dođi brzo i sjedni za stol?’  <span class="brojRetka" id="8">8</span>Neće li mu, naprotiv, reći: ‘Pripravi što ću večerati pa se pripaši i poslužuj mi dok jedem i pijem; potom ćeš ti jesti i piti’?  <span class="brojRetka" id="9">9</span>Zar duguje zahvalnost sluzi jer je izvršio što mu je naređeno?  <span class="brojRetka" id="10">10</span>Tako i vi: kad izvršite sve što vam je naređeno, recite: ‘Sluge smo beskorisne! Učinismo što smo bili dužni učiniti!’«</p><p class="noviRedak"> <h4>Deset gubavaca</h4><p class="pocetakParagrafa"> <span class="brojRetka" id="11">11</span>Dok je tako putovao u Jeruzalem, prolazio je između Samarije i Galileje.  <span class="brojRetka" id="12">12</span>Kad je ulazio u neko selo, eto mu u susret deset gubavaca. Zaustave se podaleko  <span class="brojRetka" id="13">13</span>i zavape: »Isuse, Učitelju, smiluj nam se!«  <span class="brojRetka" id="14">14</span>Kad ih Isus ugleda, reče im: »Idite, pokažite se svećenicima!« I dok su išli, očistiše se.  <span class="brojRetka" id="15">15</span>Jedan od njih vidjevši da je ozdravio, vrati se slaveći Boga u sav glas.  <span class="brojRetka" id="16">16</span>Baci se ničice k Isusovim nogama zahvaljujući mu. A to bijaše neki Samarijanac.  <span class="brojRetka" id="17">17</span>Nato Isus primijeti: »Zar se ne očistiše desetorica?  <span class="brojRetka" id="18">18</span>A gdje su ona devetorica? Ne nađe li se nijedan koji bi se vratio i podao slavu Bogu, osim ovoga tuđinca?«  <span class="brojRetka" id="19">19</span>A njemu reče: »Ustani! Idi! Tvoja te vjera spasila!«</p><p class="noviRedak"> <h4>Bog će uspostaviti svoje kraljevstvo</h4><p class="pocetakParagrafa"> <span class="brojRetka" id="20">20</span>Upitaju ga farizeji: »Kad će doći kraljevstvo Božje?« Odgovori im: »Kraljevstvo Božje ne dolazi primjetljivo.  <span class="brojRetka" id="21">21</span>Niti će se moći kazati: ‘Evo ga ovdje!’ ili: ‘Eno ga ondje!’ Ta evo – kraljevstvo je Božje među vama!«</p><p class="pocetakParagrafa"> <span class="brojRetka" id="22">22</span>Zatim reče učenicima: »Doći će dani kad ćete zaželjeti vidjeti i jedan dan Sina Čovječjega, ali ga nećete vidjeti.  <span class="brojRetka" id="23">23</span>Govorit će vam: ‘Eno ga ondje, evo ovdje!’ Ne odlazite i ne pomamite se!  <span class="brojRetka" id="24">24</span>Jer kao što munja sijevne na jednom kraju obzorja i odbljesne na drugom, tako će biti i sa Sinom Čovječjim u Dan njegov.  <span class="brojRetka" id="25">25</span>No prije treba da on mnogo pretrpi i da ga ovaj naraštaj odbaci.«</p><p class="pocetakParagrafa"> <span class="brojRetka" id="26">26</span>»I kao što bijaše u dane Noine, tako će biti i u dane Sina Čovječjega:  <span class="brojRetka" id="27">27</span>jeli su, pili, ženili se i udavali do dana kad Noa uđe u korablju. I dođe potop i sve uništi.  <span class="brojRetka" id="28">28</span>Slično kao što bijaše u dane Lotove: jeli su, pili, kupovali, prodavali, sadili, gradili.  <span class="brojRetka" id="29">29</span>A onog dana kad Lot iziđe iz Sodome, zapljušti s neba oganj i sumpor i sve uništi.  <span class="brojRetka" id="30">30</span>Tako će isto biti u dan kad se Sin Čovječji objavi.«</p><p class="pocetakParagrafa"> <span class="brojRetka" id="31">31</span>»U onaj dan tko bude na krovu, a stvari mu u kući, neka ne siđe da ih uzme.  <span class="brojRetka" id="32">32</span>I tko bude u polju, neka se ne okreće natrag. Sjetite se žene Lotove!  <span class="brojRetka" id="33">33</span>Tko god bude nastojao život svoj sačuvati, izgubit će ga; a tko ga izgubi, živa će ga sačuvati.«</p><p class="pocetakParagrafa"> <span class="brojRetka" id="34">34</span>»Kažem vam, one će noći biti dvojica u jednoj postelji: jedan će se uzeti, drugi ostaviti.  <span class="brojRetka" id="35">35</span>Dvije će mljeti zajedno: jedna će se uzeti, druga ostaviti.«  <span class="brojRetka" id="37">37</span>Upitaše ga na to: »Gdje to, Gospodine?« A on im reče: »Gdje bude trupla, ondje će se okupljati i orlovi.«</p></p></p></p></p></p>