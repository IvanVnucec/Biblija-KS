<h4>Molitva za mudrost</h4><p class="pocetakParagrafa"> <span class="brojRetka" id="1">1</span>Bože otaca naših i Gospode</p><p class="stih2">milosrđa,</p><p class="stih2">ti koji si riječju svojom stvorio svemir </p><p class="stih1"> <span class="brojRetka" id="2">2</span>i koji si sazdao čovjeka mudrošću svojom</p><p class="stih2">da vlada nad stvorovima tvojim</p><p class="stih1"> <span class="brojRetka" id="3">3</span>i da svijetom upravlja u svetosti i pravednosti</p><p class="stih2">i da sud sudi dušom pravičnom:</p><p class="stih1"> <span class="brojRetka" id="4">4</span>daj mi mudrost, prisjednicu svoga prijestolja</p><p class="stih2">i ne odbaci me između djece svoje.</p><p class="stih1"> <span class="brojRetka" id="5">5</span>Jer sam sluga tvoj, sin sluškinje tvoje,</p><p class="stih2">čovjek slab i malovjek,</p><p class="stih2">nesposoban shvatiti pravdu i zakone.</p><p class="stih1"> <span class="brojRetka" id="6">6</span>Jer ako bi tko od sinova ljudskih bio i savršen,</p><p class="stih2">ali bez mudrosti koja od tebe dolazi,</p><p class="stih2">opet ne bi ničemu vrijedio.</p><p class="stih1"> <span class="brojRetka" id="7">7</span>Ti si me izabrao za kralja svome narodu</p><p class="stih2">i za suca sinovima i kćerima svojim.</p><p class="stih1"> <span class="brojRetka" id="8">8</span>Odredio si mi da sagradim hram na svetoj gori tvojoj</p><p class="stih2">i žrtvenik u gradu boravišta tvojeg,</p><p class="stih1">u liku svetoga šatora</p><p class="stih2">koji si odiskona bio spremio.</p><p class="stih1"> <span class="brojRetka" id="9">9</span>S tobom je mudrost, koja zna djela tvoja,</p><p class="stih2">koja je bila nazočna kad si stvarao svijet;</p><p class="stih1">ona zna što je milo tvojim očima</p><p class="stih2">i što je pravo po tvojim zapovijedima.</p><p class="noviRedak"> </p><p class="stih1"> <span class="brojRetka" id="10">10</span>Pošlji je s nebesa svetih</p><p class="stih2">i otpravi je od svoga slavnog prijestolja,</p><p class="stih1">da uza me bude i potrudi se sa mnom</p><p class="stih2">i da spoznam što je tebi milo.</p><p class="stih1"> <span class="brojRetka" id="11">11</span>Jer ona sve zna i razumije,</p><p class="stih2">ona će me razborito voditi u pothvatima mojim</p><p class="stih2">i štititi svojom moći.</p><p class="stih1"> <span class="brojRetka" id="12">12</span>Tad će ti djela moja biti ugodna,</p><p class="stih2">i ja ću pravedno upravljati pukom tvojim</p><p class="stih2">i bit ću dostojan prijestolja oca svoga.</p><p class="stih1"> <span class="brojRetka" id="13">13</span>Jer tko može spoznati Božju namisao</p><p class="stih2">i tko će se domisliti što hoće Gospod?</p><p class="stih1"> <span class="brojRetka" id="14">14</span>Plašljive su misli smrtnika</p><p class="stih2">i nestalne su naše namisli.</p><p class="stih1"> <span class="brojRetka" id="15">15</span>Jer propadljivo tijelo tlači dušu</p><p class="stih2">i ovaj zemljani šator pritiskuje um bremenit mislima.</p><p class="stih1"> <span class="brojRetka" id="16">16</span>Mi jedva nagađamo što je na zemlji</p><p class="stih2">i s mukom spoznajemo i ono što je u našim rukama:</p><p class="stih2">a što je na nebu, tko će istražiti?</p><p class="stih1"> <span class="brojRetka" id="17">17</span>Tko bi doznao tvoju volju</p><p class="stih2">da ti nisi dao mudrosti</p><p class="stih2">i da s visine nisi poslao duha svoga svetoga.</p><p class="stih1"> <span class="brojRetka" id="18">18</span>Samo tako su se poravnale staze ljudima na zemlji</p><p class="stih2">i samo su tako naučili ljudi što je tebi milo</p><p class="stih2">i spasili se tvojom mudrošću.</p>