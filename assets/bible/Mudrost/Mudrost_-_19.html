<h4>Egipat i Izrael: Crveno more</h4><p class="pocetakParagrafa"> <span class="brojRetka" id="1">1</span>A grešnike je sasvim pritisnuo</p><p class="stih2">gnjev nemilostiv,</p><p class="stih2">jer je Gospodin znao što će oni:</p><p class="stih1"> <span class="brojRetka" id="2">2</span>najprije će dopustiti Izraelcima da odu</p><p class="stih2">i brzo ih ispratiti,</p><p class="stih1">a zatim će se predomisliti</p><p class="stih2">i poći za njima u potjeru.</p><p class="stih1"> <span class="brojRetka" id="3">3</span>Još im teška žalost bijaše na srcu</p><p class="stih2">dok naricahu nad grobovima svojih mrtvaca,</p><p class="stih1">kad im pade na um nova luda misao</p><p class="stih2">te stadoše kao bjegunce progoniti</p><p class="stih2">one koje su prije molili da odu.</p><p class="stih1"> <span class="brojRetka" id="4">4</span>A zaslužena ih je sudbina nagnala</p><p class="stih2">da zaborave prošle jade</p><p class="stih2">i da svojim mukama dodaju još jednu:</p><p class="stih1"> <span class="brojRetka" id="5">5</span>dok će narod tvoj prijeći put čudesan,</p><p class="stih2">oni će naći smrt nečuvenu.</p><p class="stih1"> <span class="brojRetka" id="6">6</span>Da se sačuvaju djeca tvoja neozlijeđena,</p><p class="stih2">sve stvoreno preinači opet narav svoju</p><p class="stih2">služeći tvojim zapovijedima.</p><p class="stih1"> <span class="brojRetka" id="7">7</span>Oblak se pojavi i sjenom zakri tabor,</p><p class="stih2">a kopno izroni gdje prije bijaše voda;</p><p class="stih1">put slobodan nasta od Crvenoga mora</p><p class="stih2">i polje travnato od strašnih valova.</p><p class="stih1"> <span class="brojRetka" id="8">8</span>Preko njega prijeđe narod sav,</p><p class="stih2">štićen tvojom desnicom,</p><p class="stih2">zadivljen silnim čudesima.</p><p class="stih1"> <span class="brojRetka" id="9">9</span>Bijahu kao konji kada pasu,</p><p class="stih2">i kao jaganjci skakahu</p><p class="stih1">slaveći tebe, Gospode,</p><p class="stih2">izbavitelja svoga.</p><h4>Priroda čudesno služi Izraelcima</h4><p class="stih1"> <span class="brojRetka" id="10">10</span>Još se sjećahu događaja u tuđini,</p><p class="stih2">kako je mjesto životinja zemlja komarce rađala</p><p class="stih2">i kako je mjesto riba rijeka izbacila mnoštvo žaba.</p><p class="stih1"> <span class="brojRetka" id="11">11</span>Poslije vidješe i nov nastanak ptica,</p><p class="stih2">kada su, potaknuti žudnjom, zatražili jela raskošna:</p><p class="stih1"> <span class="brojRetka" id="12">12</span>izašle iz mora prepelice</p><p class="stih2">da im želji udovolje.</p><h4>Egipat grešniji od Sodome</h4><p class="stih1"> <span class="brojRetka" id="13">13</span>A grešnike stigla kazna,</p><p class="stih2">prethodili joj snažni gromovi.</p><p class="stih1">Stigla ih pravedna plaća za zla djela,</p><p class="stih2">jer su divljom mržnjom mrzili tuđince.</p><p class="stih1"> <span class="brojRetka" id="14">14</span>Jer dok oni odbijahu neznance,</p><p class="stih2">ovi goste i dobrotvore</p><p class="stih2">pretvoriše u robove.</p><p class="stih1"> <span class="brojRetka" id="15">15</span>Oni se prema strancima</p><p class="stih2">poniješe odmah neprijateljski,</p><p class="stih2">i plaća ih čeka za to.</p><p class="stih1"> <span class="brojRetka" id="16">16</span>Ovi, naprotiv, primiše svečano Izraelce,</p><p class="stih2">a onda ih, već ravne sebi,</p><p class="stih2">udariše teškom tlakom.</p><p class="stih1"> <span class="brojRetka" id="17">17</span>I njih udari sljepoća</p><p class="stih2">kao i one pred vratima pravednikovim;</p><p class="stih1">opkoli ih tama duboka,</p><p class="stih2">i svaki je tražio svoja vrata.</p><h4>Priroda pri Izlasku</h4><p class="stih1"> <span class="brojRetka" id="18">18</span>Tako se počéla međusobno izmjenjuju,</p><p class="stih2">kao što se skladno izmjenjuju glasovi na harfi,</p><p class="stih2">ostajući uvijek kod zvuka svojeg;</p><p class="stih1">a to se može jasno razabrati</p><p class="stih2">kad se razmotre događaji.</p><p class="stih1"> <span class="brojRetka" id="19">19</span>Jer se kopnene životinje u vodene mijenjahu,</p><p class="stih2">a one što plivaju, na kopno prelažahu.</p><p class="stih1"> <span class="brojRetka" id="20">20</span>Oganj je u vodi silu svoju pojačao,</p><p class="stih2">a voda zaboravila snagu što gasi.</p><p class="stih1"> <span class="brojRetka" id="21">21</span>Plamenovi ognjeni nisu pržili meso životinja propadljivih</p><p class="stih2">kada su posred njih hodile</p><p class="stih1">niti se u njima topila hrana nebeska,</p><p class="stih2">laka i topljiva poput inja.</p><h4>Zaključak</h4><p class="stih1"> <span class="brojRetka" id="22">22</span>U svemu si, Gospode, uzvisio</p><p class="stih2">i proslavio narod svoj</p><p class="stih1">i nisi ga prezreo, već si mu bio na pomoći</p><p class="stih2">svagda i svagdje.</p>