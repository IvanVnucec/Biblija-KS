<p class="pocetakParagrafa"> <span class="brojRetka" id="1">1</span>A svetima tvojim svijetlila je</p><p class="stih2">svjetlost najveća,</p><p class="stih1">i Egipćani, slušajući njihov glas</p><p class="stih2">a ne videći im obličja,</p><p class="stih1">nazivahu ih blaženima</p><p class="stih2">jer nisu nevolju trpjeli;</p><p class="stih1"> <span class="brojRetka" id="2">2</span>i zahvaljivahu im što se ne osvećuju</p><p class="stih2">za nanesene nepravde</p><p class="stih2">i moljahu ih da im oproste neprijateljstvo.</p><p class="stih1"> <span class="brojRetka" id="3">3</span>A Izraelcima si dao ognjen stup</p><p class="stih2">da im bude vođom na stazama neznanim,</p><p class="stih2">blago sunce na njihovu časnom putovanju.</p><p class="stih1"> <span class="brojRetka" id="4">4</span>Zaslužili su Egipćani</p><p class="stih2">da svjetlost izgube</p><p class="stih2">i da ih tama zasužnji,</p><p class="stih1">jer u zatvoru držahu djecu tvoju</p><p class="stih2">po kojoj se svijetu imala podariti</p><p class="stih2">nepropadljiva svjetlost Zakona.</p><h4>Egipat i Izrael: Zatornik</h4><p class="stih1"> <span class="brojRetka" id="5">5</span>I jer odlučiše pogubiti djecu svetaca,</p><p class="stih2">a jedno se od izložene djece spasilo,</p><p class="stih1">ti im za kaznu oduze mnoštvo djece</p><p class="stih2">i sve ih pogubi u silnoj vodi.</p><p class="stih1"> <span class="brojRetka" id="6">6</span>A noć ona bijaše unaprijed najavljena ocima našim</p><p class="stih2">da bi jasno znali kakvim su prisegama povjerovali,</p><p class="stih2">i da budu dobre volje.</p><p class="stih1"> <span class="brojRetka" id="7">7</span>Tako je tvoj narod očekivao spas pravednika</p><p class="stih2">i propast neprijatelja.</p><p class="stih1"> <span class="brojRetka" id="8">8</span>Jer čime si kaznio naše protivnike,</p><p class="stih2">time si proslavio nas, pozvavši nas k sebi.</p><p class="stih1"> <span class="brojRetka" id="9">9</span>Tada su pobožna djeca pravednikâ žrtve tajno prinijela</p><p class="stih2">i složno postavila zakon božanstven</p><p class="stih1">da sveti tvoji jednako snose i dobra i pogibelji.</p><p class="stih2">I tad su zapjevali svete pjesme otaca.</p><p class="noviRedak"> </p><p class="stih1"> <span class="brojRetka" id="10">10</span>A u odjek im dođoše neskladni povici neprijatelja,</p><p class="stih2">tužan jauk za djecom oplakivanom.</p><p class="stih1"> <span class="brojRetka" id="11">11</span>Jednaka kazna stiže i roba i gospodara,</p><p class="stih2">isto je trpio i pučanin i kralj.</p><p class="stih1"> <span class="brojRetka" id="12">12</span>A svi su zajedno imali nebrojene mrtvace</p><p class="stih2">pogođene istom smrću.</p><p class="stih1">I živih bijaše premalo da pokapaju mrtve,</p><p class="stih2">jer im za tren poginu najodličniji porod.</p><p class="stih1"> <span class="brojRetka" id="13">13</span>I oni koji, zbog svojih čarolija,</p><p class="stih2">ni u što nisu vjerovali,</p><p class="stih1">kad im izginuše prvenci njihovi,</p><p class="stih2">moradoše priznati da je narod izraelski – sin Božji.</p><p class="stih1"> <span class="brojRetka" id="14">14</span>Dok je mirna tišina svime vladala</p><p class="stih2">i noć brzim tijekom stigla do sredine puta svog,</p><p class="stih1"> <span class="brojRetka" id="15">15</span>jurnula je tvoja svemoguća riječ s nebesa,</p><p class="stih2">s kraljevskih prijestolja,</p><p class="stih1">kao žestok ratnik u sredinu zemlje, propasti predane.</p><p class="stih2">Kao oštar mač nosila je tvoju neopozivu zapovijed.</p><p class="stih1"> <span class="brojRetka" id="16">16</span>Zaustavi se i sve ispuni smrću:</p><p class="stih2">doticala se neba, stajala na zemlji.</p><p class="stih1"> <span class="brojRetka" id="17">17</span>Tada Egipćane iznenada uplašiše prikaze jezivih snova,</p><p class="stih2">napade ih neočekivan strah.</p><p class="stih1"> <span class="brojRetka" id="18">18</span>Padahu polumrtvi, jedan ovdje, drugi ondje,</p><p class="stih2">kazujući zašto umiru.</p><p class="stih1"> <span class="brojRetka" id="19">19</span>Jer su im sni, što ih smutiše,</p><p class="stih2">to unaprijed najavili,</p><p class="stih1">da ne bi poginuli ne znajući uzroka</p><p class="stih2">s kojeg ih je stiglo zlo.</p><p class="stih1"> <span class="brojRetka" id="20">20</span>Ali se napast smrtna dotakla i pravednika</p><p class="stih2">i mnoštvo ih je u pustinji pomrlo.</p><p class="stih2">Ali srdžba nije dugo trajala.</p><p class="stih1"> <span class="brojRetka" id="21">21</span>Jer se brzo za njih zauzeo čovjek besprijekoran:</p><p class="stih2">naoružan oružjem službe svoje –</p><p class="stih2">molitvom i pomirbenim kadom –</p><p class="stih1">opro se srdžbi i dokrajčio nevolju,</p><p class="stih2">pokazavši da je sluga tvoj.</p><p class="stih1"> <span class="brojRetka" id="22">22</span>On gnjevu nije odolio</p><p class="stih2">ni snagom tjelesnom</p><p class="stih2">ni silom oružja,</p><p class="stih1">nego je riječju svojom pokorio zatornika</p><p class="stih2">spomenuv otačke prisege i zavjete.</p><p class="stih1"> <span class="brojRetka" id="23">23</span>Mrtvi već ležahu jedan preko drugoga,</p><p class="stih2">a on stade sred njih i jarost suzbi,</p><p class="stih2">presiječe joj put k živima.</p><p class="stih1"> <span class="brojRetka" id="24">24</span>Na njegovoj dugoj halji bijaše čitav svemir</p><p class="stih2">i u četiri reda dragulja slavna imena otaca,</p><p class="stih2">a na vijencu oko glave tvoje veličanstvo.</p><p class="stih1"> <span class="brojRetka" id="25">25</span>Pred tim uzmaknu zatornik,</p><p class="stih2">predade se:</p><p class="stih1">samo je malo okušao srdžbu tvoju</p><p class="stih2">– i bijaše mu dosta.</p>