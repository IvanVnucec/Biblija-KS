<h4>Pravila dobrotvornosti</h4><p class="pocetakParagrafa"> <span class="brojRetka" id="1">1</span>Kad činiš dobro, pazi komu</p><p class="stih2">činiš,</p><p class="stih2">i tvoja dobročinstva neće biti uzalud.</p><p class="stih1"> <span class="brojRetka" id="2">2</span>Čini dobro pobožnu, i on će ti uzvratiti,</p><p class="stih2">a ako ne on, onda Svevišnji.</p><p class="stih1"> <span class="brojRetka" id="3">3</span>Nikakvo dobro ne dolazi čovjeku u zlu ustrajnu,</p><p class="stih2">i koji odbija da dijeli milodare.</p><p class="stih1"> <span class="brojRetka" id="4">4</span>Podaj pobožniku</p><p class="stih2">i ne pomaži grešniku.</p><p class="stih1"> <span class="brojRetka" id="5">5</span>Učini dobro poniznu</p><p class="stih2">i ne daj ništa bezbožnu.</p><p class="stih1">Uskrati mu kruh, ne daj mu ga,</p><p class="stih2">da ga to ne učini jačim od tebe;</p><p class="stih1">jer će ti platiti dvostrukom opačinom</p><p class="stih2">za sve dobro što si mu učinio.</p><p class="stih1"> <span class="brojRetka" id="6">6</span>Jer Svevišnji prezire grešnike</p><p class="stih2">i osvetit će se bezbožnicima.</p><p class="stih1"> <span class="brojRetka" id="7">7</span>Daruj dobromu,</p><p class="stih2">a uskrati pomoć grešniku.</p><h4>Istinski i lažni prijatelji</h4><p class="stih1"> <span class="brojRetka" id="8">8</span>Prijatelj se ne poznaje u sreći,</p><p class="stih2">a neprijatelj se ne može sakriti u nesreći.</p><p class="stih1"> <span class="brojRetka" id="9">9</span>Kad je čovjek sretan, i neprijatelj mu je prijatelj,</p><p class="stih2">a kad je nesretan, i prijatelj ga se kloni.</p><p class="stih1"> <span class="brojRetka" id="10">10</span>Nikad ne vjeruj neprijatelju,</p><p class="stih2">jer zloća je njegova kao kovina što rđa.</p><p class="stih1"> <span class="brojRetka" id="11">11</span>Pa i ako ide ponizno i pogureno,</p><p class="stih2">jako se pazi i ne vjeruj mu.</p><p class="stih1">Budi prema njemu kao onaj koji uglačava zrcalo,</p><p class="stih2">i vidjet ćeš da rđa njegova nije posve iščezla.</p><p class="stih1"> <span class="brojRetka" id="12">12</span>Ne meći ga kraj sebe,</p><p class="stih2">da te ne istisne i zauzme tvoje mjesto.</p><p class="stih1">Ne posađuj ga zdesna sebi:</p><p class="stih2">on će nastojati da ti preotme sjedište,</p><p class="stih1">i na kraju ćeš shvatiti moje riječi</p><p class="stih2">i pokajat’ se zbog moje opomene.</p><p class="stih1"> <span class="brojRetka" id="13">13</span>Tko će žaliti zmijara koga je zmija ujela</p><p class="stih2">i one koji se približuju divljim zvijerima?</p><p class="stih1"> <span class="brojRetka" id="14">14</span>Tako i onoga tko se druži s grešnikom</p><p class="stih2">i sudionik je u njegovim grijesima.</p><p class="stih1"> <span class="brojRetka" id="15">15</span>Dok ti čvrsto stojiš, on se ne otkriva,</p><p class="stih2">ali kad jednom posrneš, on će navaliti.</p><p class="noviRedak"> </p><p class="stih1"> <span class="brojRetka" id="16">16</span>Usnama je svojim sladak neprijatelj,</p><p class="stih2">ali u srcu smišlja da te u jamu baci.</p><p class="stih1">U očima neprijatelju mogu biti suze,</p><p class="stih2">a kad mu se pruži prilika, ni krv ga neće zadovoljiti.</p><p class="stih1"> <span class="brojRetka" id="17">17</span>Ako li te gdje stigne zlo, on je tu već prije tebe,</p><p class="stih2">i kao da pomaže, podmeće ti nogu.</p><p class="stih1"> <span class="brojRetka" id="18">18</span>On će mahati glavom i pljeskati rukama,</p><p class="stih2">mnogo će mrmljati i razvlačiti lice.</p>