<p class="pocetakParagrafa"> <span class="brojRetka" id="1">1</span>Tko se boji Gospoda,</p><p class="stih2">zlo ga ne snalazi</p><p class="stih2">i uvijek se iz kušnje izbavlja.</p><p class="stih1"> <span class="brojRetka" id="2">2</span>Nije mudar tko mrzi Zakon,</p><p class="stih2">a tko je u njemu licemjer, ljulja se kao lađa u oluji.</p><p class="stih1"> <span class="brojRetka" id="3">3</span>Razborit se čovjek pouzdava u Zakon,</p><p class="stih2">on u Zakon vjeruje kao u proroštvo.</p><p class="noviRedak"> </p><p class="stih1"> <span class="brojRetka" id="4">4</span>Pripravi svoj govor, i tad će te slušati;</p><p class="stih2">priberi znanje svoje, i tad odgovori.</p><p class="stih1"> <span class="brojRetka" id="5">5</span>Osjećaji su luđakovi kao kolski točak,</p><p class="stih2">a misao mu je kao osovina što se okreće.</p><p class="stih1"> <span class="brojRetka" id="6">6</span>Ujedljiv je prijatelj kao uspaljen konj:</p><p class="stih2">tko god ga zajaše, on zarže.</p><h4>Nejednakost</h4><p class="stih1"> <span class="brojRetka" id="7">7</span>Zašto je dan od dana uzvišeniji,</p><p class="stih2">kad im svima kroz godinu svjetlost od sunca dolazi?</p><p class="stih1"> <span class="brojRetka" id="8">8</span>Zato što su u misli Gospodnjoj razdijeljeni,</p><p class="stih2">Gospod je razlučio doba i blagdane.</p><p class="stih1"> <span class="brojRetka" id="9">9</span>Neke je uzvisio i posvetio,</p><p class="stih2">a druge uvrstio u dane obične.</p><p class="stih1"> <span class="brojRetka" id="10">10</span>I svi su ljudi od blata,</p><p class="stih2">i Adam je od zemlje stvoren.</p><p class="stih1"> <span class="brojRetka" id="11">11</span>Ali ih Gospod u svojoj velikoj mudrosti razdijeli</p><p class="stih2">i dade im različite sudbine.</p><p class="stih1"> <span class="brojRetka" id="12">12</span>Neke je blagoslovio i uzvisio,</p><p class="stih2">druge posvetio i sebi približio;</p><p class="stih1">neke je opet prokleo i ponizio</p><p class="stih2">i oborio ih s mjesta njihova.</p><p class="stih1"> <span class="brojRetka" id="13">13</span>Kao što je glina u rukama lončara</p><p class="stih2">koji je oblikuje po svojoj volji,</p><p class="stih1">tako su i ljudi u rukama Tvorca svoga</p><p class="stih2">koji im daje prema svom sudu.</p><p class="stih1"> <span class="brojRetka" id="14">14</span>Nasuprot zlu stoji dobro,</p><p class="stih2">nasuprot smrti stoji život:</p><p class="stih2">tako nasuprot pobožniku stoji grešnik.</p><p class="stih1"> <span class="brojRetka" id="15">15</span>I gledaj tako sva djela Svevišnjega,</p><p class="stih2">sva su po dvoje, jedno prema drugome.</p><p class="noviRedak"> </p><p class="stih1"> <span class="brojRetka" id="16">16</span>Ja se posljednji prenuh</p><p class="stih2">kao onaj koji pabirči iza berača;</p><p class="stih1"> <span class="brojRetka" id="17">17</span>ali stigoh s Božjim blagoslovom</p><p class="stih2">i napunih tijesak svoj kao pravi berač.</p><p class="stih1"> <span class="brojRetka" id="18">18</span>Gledajte kako se nisam trudio samo za se</p><p class="stih2">nego za sve one koji traže pouku.</p><p class="noviRedak"> </p><p class="stih1"> <span class="brojRetka" id="19">19</span>Oj, čujte me, glavari naroda,</p><p class="stih2">upravitelji općine, poslušajte!</p><h4>Nezavisnost</h4><p class="stih1"> <span class="brojRetka" id="20">20</span>Ni sinu ni ženi, ni bratu ni prijatelju</p><p class="stih2">ne daj vlasti nad sobom za života svoga.</p><p class="stih1">Ne daj svoga blaga drugomu,</p><p class="stih2">da se ne pokaješ i ne zatražiš natrag.</p><p class="stih1"> <span class="brojRetka" id="21">21</span>Dok si živ i dok je daha u tebi,</p><p class="stih2">ne daj nikomu vlasti nad sobom:</p><p class="stih1"> <span class="brojRetka" id="22">22</span>jer je bolje da se djeca tebi mole</p><p class="stih2">nego da ti moliš u sinova svojih.</p><p class="stih1"> <span class="brojRetka" id="23">23</span>U svim djelima svojim budi gospodar</p><p class="stih2">i ne daj da ti se okalja čast.</p><p class="stih1"> <span class="brojRetka" id="24">24</span>Kad ti se završe dani života,</p><p class="stih2">u času smrti, razdijeli svoju baštinu.</p><h4>Robovi</h4><p class="stih1"> <span class="brojRetka" id="25">25</span>Magarcu krma, batina i teret,</p><p class="stih2">a robu kruh, stega i rad.</p><p class="stih1"> <span class="brojRetka" id="26">26</span>Daj sluzi raditi, pa ćeš naći počinka;</p><p class="stih2">pustiš li mu slobodne ruke, tražit će slobodu.</p><p class="stih1"> <span class="brojRetka" id="27">27</span>Jaram i uzde savijaju šiju,</p><p class="stih2">a zla slugu klade i mučila.</p><p class="stih1"> <span class="brojRetka" id="28">28</span>Šalji ga na rad, da se ne ulijeni,</p><p class="stih2">jer lijenost poučava zloćama mnogim.</p><p class="stih1"> <span class="brojRetka" id="29">29</span>Zaposli ga kako mu pripada,</p><p class="stih2">i ako ne sluša, stavi ga u okove.</p><p class="stih1"> <span class="brojRetka" id="30">30</span>Ali ne prelazi mjere ni prema kome</p><p class="stih2">i ne čini ništa nepravedno.</p><p class="stih1"> <span class="brojRetka" id="31">31</span>Imaš li roba, neka ti bude kao ti sam,</p><p class="stih2">jer si ga krvlju stekao!</p><p class="stih1"> <span class="brojRetka" id="32">32</span>Imaš li roba, postupaj s njim kao s bratom,</p><p class="stih2">jer ti je potreban kao ti sam sebi.</p><p class="stih1"> <span class="brojRetka" id="33">33</span>Ako ga zlostavljaš pa ti odbjegne,</p><p class="stih2">na kojem ćeš ga putu tražiti?</p>