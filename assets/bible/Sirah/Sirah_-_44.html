<h3>2. U POVIJESTI</h3><h4>Pohvala predaka</h4><p class="pocetakParagrafa"> <span class="brojRetka" id="1">1</span>Opjevajmo slavne muževe,</p><p class="stih2">pretke naše po njihovim pokoljenjima.</p><p class="stih1"> <span class="brojRetka" id="2">2</span>Mnogo je slave podijelio Višnji</p><p class="stih2">i pokazao svoje veličanstvo od iskonskih dana.</p><p class="noviRedak"> </p><p class="stih1"> <span class="brojRetka" id="3">3</span>Jedni vladahu kraljevstvima svojim</p><p class="stih2">i bijahu poznati po svojoj snazi;</p><p class="stih1">drugi bijahu mudri savjetnici</p><p class="stih2">i izricahu riječi proročanske.</p><p class="stih1"> <span class="brojRetka" id="4">4</span>Savjetom svojim upravljahu ljudima,</p><p class="stih2">razumijevanjem narodne mudrosti,</p><p class="stih2">i mudrim napucima svojeg nauka.</p><p class="stih1"> <span class="brojRetka" id="5">5</span>Neki skladahu napjeve</p><p class="stih2">i pisahu pjesme;</p><p class="stih1"> <span class="brojRetka" id="6">6</span>drugi bijahu bogati i moćni</p><p class="stih2">živeći mirno u domovima svojim.</p><p class="stih1"> <span class="brojRetka" id="7">7</span>Svi se oni proslaviše u svom vremenu</p><p class="stih2">i bijahu slava svojeg doba.</p><p class="noviRedak"> </p><p class="stih1"> <span class="brojRetka" id="8">8</span>Neki od njih ostaviše ime za sobom</p><p class="stih2">te se o njima još hvale pjevaju.</p><p class="stih1"> <span class="brojRetka" id="9">9</span>A drugima opet nema spomena,</p><p class="stih2">iščezoše kao da nikad nisu niti postojali;</p><p class="stih1">sada su kao da ih nikad nije bilo,</p><p class="stih2">tako i djeca njihova za njima.</p><p class="noviRedak"> </p><p class="stih1"> <span class="brojRetka" id="10">10</span>Ali ovi bijahu ljudi pobožni</p><p class="stih2">čija se dobra djela ne zaboravljaju;</p><p class="stih1"> <span class="brojRetka" id="11">11</span>u potomcima njihovim ostade bogata baština</p><p class="stih2">što je oni namriješe.</p><p class="stih1"> <span class="brojRetka" id="12">12</span>Djeca im se vjerno drže zavjetâ,</p><p class="stih2">i potomstvo njihovo, zbog njih;</p><p class="stih1"> <span class="brojRetka" id="13">13</span>dovijeka njihova loza ostaje</p><p class="stih2">i ne briše se dika njihova;</p><p class="stih1"> <span class="brojRetka" id="14">14</span>u miru počivaju tijela njihova</p><p class="stih2">i ime živi za sva pokoljenja;</p><p class="stih1"> <span class="brojRetka" id="15">15</span>mudrost njihovu objavljuju puci</p><p class="stih2">i slavu njihovu naviješta općina.</p><h4>Henok</h4><p class="stih1"> <span class="brojRetka" id="16">16</span>Henok se svidio Gospodu i bî prenesen,</p><p class="stih2">uzor obraćenja za sva pokoljenja.</p><h4>Noa</h4><p class="stih1"> <span class="brojRetka" id="17">17</span>Noa bijaše savršen pravednik</p><p class="stih2">i u vrijeme gnjeva postade obnovitelj;</p><p class="stih2">po njemu je spašen ostatak na zemlji u doba potopa.</p><p class="stih1"> <span class="brojRetka" id="18">18</span>Vječni je savez utemeljen s njim</p><p class="stih2">da više neće od potopa izginuti sve živo.</p><h4>Abraham</h4><p class="stih1"> <span class="brojRetka" id="19">19</span>Abraham, otac slavni mnoštva naroda,</p><p class="stih2">nitko mu u slavi nikad nije bio ravan;</p><p class="stih1"> <span class="brojRetka" id="20">20</span>on je čuvao zapovijed Svevišnjega</p><p class="stih2">i sklopio savez s njim;</p><p class="stih1">on je taj savez učvrstio svojim tijelom</p><p class="stih2">i u dan kušnje vjeran ostao. </p><p class="stih1"> <span class="brojRetka" id="21">21</span>Zato mu je Gospod zakletvom obećao</p><p class="stih2">da će blagosloviti narode u potomstvu njegovu,</p><p class="stih1">da će ga umnožiti kao prah zemaljski</p><p class="stih2">i potomstvo mu uzvisiti kao zvijezde.</p><p class="stih1">I dati im zemlju u baštinu,</p><p class="stih2">od mora do mora,</p><p class="stih2">od Rijeke do krajeva zemaljskih.</p><h4>Izak i Jakov</h4><p class="stih1"> <span class="brojRetka" id="22">22</span>I Izaku je tako, zbog oca njegova Abrahama,</p><p class="stih2">zajamčio  <span class="brojRetka" id="23">23</span>blagoslov svih ljudi</p><p class="stih2">i utemeljio je savez na glavi Jakovljevoj.</p><p class="stih1">I utvrdio ga u svojim blagoslovima</p><p class="stih2">i dao mu zemlju u baštinu:</p><p class="stih1">podijelio je na dijelove</p><p class="stih2">i razdijelio među dvanaest plemena.</p>