<h4>Različiti grijesi</h4><p class="pocetakParagrafa"> <span class="brojRetka" id="1">1</span>Sine moj, ako si griješio,</p><p class="stih2">nemoj više;</p><p class="stih2">a za prijašnje grijehe moli oproštenje.</p><p class="stih1"> <span class="brojRetka" id="2">2</span>Bježi od grijeha kao od zmije,</p><p class="stih2">jer ako se primakneš, ujest će te.</p><p class="stih1">Kao u lava zubi su njegovi:</p><p class="stih2">ljudima život oduzimaju.</p><p class="noviRedak"> </p><p class="stih1"> <span class="brojRetka" id="3">3</span>Svako je bezakonje kao dvosjekli mač</p><p class="stih2">koji nanosi rane neizlječive.</p><p class="stih1"> <span class="brojRetka" id="4">4</span>Okrutnost i nasilje pustoše dvorce,</p><p class="stih2">a tako se ruše i kuće oholica.</p><p class="stih1"> <span class="brojRetka" id="5">5</span>Molitva iz usta siromaha ide pravo u uši Božje</p><p class="stih2">i presuda će brzo stići.</p><p class="noviRedak"> </p><p class="stih1"> <span class="brojRetka" id="6">6</span>Tko mrzi ukor, ide stopama grešničkim,</p><p class="stih2">a tko se boji Gospoda, obratit će se u srcu svojem.</p><p class="noviRedak"> </p><p class="stih1"> <span class="brojRetka" id="7">7</span>Jezičavac se poznaje nadaleko,</p><p class="stih2">ali uman čovjek predviđa njegov pad.</p><p class="noviRedak"> </p><p class="stih1"> <span class="brojRetka" id="8">8</span>Tko sebi gradi kuću tuđim blagom,</p><p class="stih2">kao da skuplja kamenje za vlastiti grob.</p><p class="noviRedak"> </p><p class="stih1"> <span class="brojRetka" id="9">9</span>Zbor je bezakonički kao hrpa kučina:</p><p class="stih2">završit će u ognju plamenom.</p><p class="noviRedak"> </p><p class="stih1"> <span class="brojRetka" id="10">10</span>Put je grešnički dobro popločen,</p><p class="stih2">ali se završava u ponoru podzemlja.</p><h4>Mudrac i bezumnik</h4><p class="stih1"> <span class="brojRetka" id="11">11</span>Tko čuva Zakon, gospodar je svojim strastima,</p><p class="stih2">i savršenstvo straha Gospodnjeg mudrost je.</p><p class="stih1"> <span class="brojRetka" id="12">12</span>Ne stječe pouku tko nije nadaren,</p><p class="stih2">ali gdjekad nadarenost umnaža gorčinu čovjekovu.</p><p class="stih1"> <span class="brojRetka" id="13">13</span>Spoznaja mudračeva prelijeva se kao poplava,</p><p class="stih2">a savjet mu je kao vrelo živo.</p><p class="stih1"> <span class="brojRetka" id="14">14</span>Srce je bezumnikovo kao vrč razbijen</p><p class="stih2">koji ne drži nikakve spoznaje.</p><p class="noviRedak"> </p><p class="stih1"> <span class="brojRetka" id="15">15</span>Kad uman čovjek čuje mudru riječ,</p><p class="stih2">pohvali je i drugu doda;</p><p class="stih1">a čuje li je bezumnik, ruga joj se</p><p class="stih2">i baca je iza svojih leđa.</p><p class="noviRedak"> </p><p class="stih1"> <span class="brojRetka" id="16">16</span>Pripovijedanje je bezumnikovo kao teret na putu,</p><p class="stih2">a milina je slušati razborita čovjeka.</p><p class="noviRedak"> </p><p class="stih1"> <span class="brojRetka" id="17">17</span>Riječ se razumna čovjeka traži u zboru</p><p class="stih2">i o riječima se njegovim razmišlja u srcu.</p><p class="stih1"> <span class="brojRetka" id="18">18</span>Kao kuća u ruševinama, takva je mudrost luđaka,</p><p class="stih2">i znanje je nerazumnog kao besmislica.</p><p class="noviRedak"> </p><p class="stih1"> <span class="brojRetka" id="19">19</span>Stega je bezumniku kao negve na nogama</p><p class="stih2">i kao okovi na njegovoj desnici.</p><p class="noviRedak"> </p><p class="stih1"> <span class="brojRetka" id="20">20</span>Luđak se smije punim grlom,</p><p class="stih2">a uman se čovjek tiho osmjehne.</p><p class="noviRedak"> </p><p class="stih1"> <span class="brojRetka" id="21">21</span>Stega je razumnu čovjeku kao ures zlatni</p><p class="stih2">i kao narukvica njegovoj desnici.</p><p class="noviRedak"> </p><p class="stih1"> <span class="brojRetka" id="22">22</span>Bezumnikova noga žuri se u kuću,</p><p class="stih2">a iskusan čovjek stidljivo prilazi.</p><p class="stih1"> <span class="brojRetka" id="23">23</span>Bezumnik kroz vrata viri u kuću,</p><p class="stih2">a odgojen čovjek čeka vani.</p><p class="stih1"> <span class="brojRetka" id="24">24</span>Znak je lošeg odgoja prisluškivati na vratima,</p><p class="stih2">i razborit se čovjek toga srami.</p><p class="noviRedak"> </p><p class="stih1"> <span class="brojRetka" id="25">25</span>Usne brbljavaca ponavljaju tuđe riječi,</p><p class="stih2">a riječi mudrih pomno su odmjerene.</p><p class="noviRedak"> </p><p class="stih1"> <span class="brojRetka" id="26">26</span>Luđacima je srce u ustima,</p><p class="stih2">a mudracima su usta u srcu.</p><p class="noviRedak"> </p><p class="stih1"> <span class="brojRetka" id="27">27</span>Kad bezbožnik proklinje neprijatelja,</p><p class="stih2">onda proklinje samog sebe.</p><p class="noviRedak"> </p><p class="stih1"> <span class="brojRetka" id="28">28</span>Klevetnik kalja samog sebe</p><p class="stih2">i mrzak je u susjedstvu.</p>