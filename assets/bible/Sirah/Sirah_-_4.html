<p class="pocetakParagrafa"> <span class="brojRetka" id="1">1</span>Sine moj, ne uskraćuj milodara</p><p class="stih2">siromahu</p><p class="stih2">i ne daj da dugo iščekuju oči ubogoga.</p><p class="stih1"> <span class="brojRetka" id="2">2</span>Ne žalosti dušu gladnu</p><p class="stih2">i ne draži čovjeka u oskudici njegovoj.</p><p class="stih1"> <span class="brojRetka" id="3">3</span>Ne razdražuj srca ogorčena</p><p class="stih2">i ne pusti uboga da čeka na dan tvoj.</p><p class="stih1"> <span class="brojRetka" id="4">4</span>Ne odbij molbe nevoljnika</p><p class="stih2">i ne odvraćaj lice svoje od siromaha.</p><p class="stih1"> <span class="brojRetka" id="5">5</span>Ne odvrati pogleda svoga od potrebita</p><p class="stih2">i ne daj nikomu prilike da te kune.</p><p class="stih1"> <span class="brojRetka" id="6">6</span>Jer prokune li te tko u tjeskobi duše svoje,</p><p class="stih2">Tvorac će njegov uslišiti mu vapaj.</p><p class="stih1"> <span class="brojRetka" id="7">7</span>Nastoj omiljeti društvu</p><p class="stih2">i prigni glavu pred vladarem.</p><p class="stih1"> <span class="brojRetka" id="8">8</span>Saslušaj siromaha</p><p class="stih2">i uljudno mu odzdravi;</p><p class="stih1"> <span class="brojRetka" id="9">9</span>izbavi potlačena od njegova tlačitelja</p><p class="stih2">i ne budi podao u svojoj presudi.</p><p class="stih1"> <span class="brojRetka" id="10">10</span>Budi kao otac sirotama</p><p class="stih2">i kao muž budi na pomoć udovicama.</p><p class="stih1">I bit ćeš kao sin Svevišnjemu,</p><p class="stih2">koji će te ljubiti više nego tvoja majka.</p><h4>Mudrost odgojiteljica</h4><p class="stih1"> <span class="brojRetka" id="11">11</span>Mudrost odgaja sinove svoje</p><p class="stih2">i brine se za one koji je traže.</p><p class="stih1"> <span class="brojRetka" id="12">12</span>Tko ljubi nju, ljubi život,</p><p class="stih2">i koji je rano traže ispunit će se srećom.</p><p class="stih1"> <span class="brojRetka" id="13">13</span>Tko je posjeduje baštinit će čast,</p><p class="stih2">i kamo god krene, Gospod ga blagoslivlja.</p><p class="stih1"> <span class="brojRetka" id="14">14</span>Služe Svetomu koji njoj služe,</p><p class="stih2">i Gospod ljubi one koji ljube nju.</p><p class="stih1"> <span class="brojRetka" id="15">15</span>Tko nju posluša sudi pravedno,</p><p class="stih2">i tko se nje drži on je na pouzdanu.</p><p class="stih1"> <span class="brojRetka" id="16">16</span>Ako se u nju ufa, onda je i baštini,</p><p class="stih2">i ona ostaje u posjedu njegovih potomaka.</p><p class="stih1"> <span class="brojRetka" id="17">17</span>Jer iako u početku vodi putem krivudavim,</p><p class="stih2">nagoni ga na tjeskobu i drhtavicu,</p><p class="stih1">muči ga stegom svojom</p><p class="stih2">dok se ne mogne u nj pouzdati,</p><p class="stih2">iskušava ga zapovijedima svojim,</p><p class="stih1"> <span class="brojRetka" id="18">18</span>a na kraju će ga privesti pravom putu</p><p class="stih2">i otkriti mu svoje tajne.</p><p class="stih1"> <span class="brojRetka" id="19">19</span>Ako odluta, ona ga ostavlja</p><p class="stih2">i predaje njegovoj propasti.</p><h4>Sram i ljudski obzir</h4><p class="stih1"> <span class="brojRetka" id="20">20</span>Sine moj, pazi na prilike i čuvaj se zla,</p><p class="stih2">i ne stidi se samoga sebe.</p><p class="stih1"> <span class="brojRetka" id="21">21</span>Jer ima stid što vodi grijehu,</p><p class="stih2">kao i stid koji je čast i milost.</p><p class="stih1"> <span class="brojRetka" id="22">22</span>Ne budi pristran protiv sebe samoga</p><p class="stih2">i ne stidi se na svoju propast.</p><p class="stih1"> <span class="brojRetka" id="23">23</span>Ne susteži svoje riječi u pravo vrijeme</p><p class="stih2">i ne skrivaj svoje mudrosti.</p><p class="stih1"> <span class="brojRetka" id="24">24</span>Jer se u govoru očituje mudrost</p><p class="stih2">i po riječima otkriva naobrazba.</p><p class="stih1"> <span class="brojRetka" id="25">25</span>Ne protivi se istini,</p><p class="stih2">radije se crveni zbog svojeg neznanja.</p><p class="stih1"> <span class="brojRetka" id="26">26</span>Ne stidi se priznati svoje grijehe</p><p class="stih2">i ne opiri se struji rijeke.</p><p class="stih1"> <span class="brojRetka" id="27">27</span>Ne ponizuj se pred budalom</p><p class="stih2">i ne budi pristran pred mogućnicima.</p><p class="stih1"> <span class="brojRetka" id="28">28</span>Do smrti se bori za istinu,</p><p class="stih2">i Gospod će se boriti za te.</p><p class="stih1"> <span class="brojRetka" id="29">29</span>Ne budi silovit na jeziku</p><p class="stih2">a lijen i mlitav na djelu.</p><p class="stih1"> <span class="brojRetka" id="30">30</span>Ne budi kao lav u svojoj kući,</p><p class="stih2">a strašljivac prema svojim slugama.</p><p class="stih1"> <span class="brojRetka" id="31">31</span>Nek’ ti ne bude ruka ispružena za primanje,</p><p class="stih2">a stisnuta u vrijeme vraćanja. </p>