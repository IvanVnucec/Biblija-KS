<h4>Jošua</h4><p class="pocetakParagrafa"> <span class="brojRetka" id="1">1</span>Junak u boju bijaše Jošua,</p><p class="stih2">sin Nunov,</p><p class="stih2">nasljednik Mojsijev u službi proročkoj,</p><p class="stih1">koji valjano zasluži svoje ime</p><p class="stih2">i bî veliki izbavitelj izabranog naroda,</p><p class="stih1">osvetivši se drskim neprijateljima</p><p class="stih2">i uspostavivši Izraela na baštini njegovoj.</p><p class="noviRedak"> </p><p class="stih1"> <span class="brojRetka" id="2">2</span>Kako li krasan bijaše kad bi digao ruku</p><p class="stih2">i mačem zamahnuo protiv gradova!</p><p class="stih1"> <span class="brojRetka" id="3">3</span>Tko je ikad imao njegovu odlučnost?</p><p class="stih2">On je vodio bojeve Gospodnje.</p><p class="stih1"> <span class="brojRetka" id="4">4</span>Nije li po njemu sunce zastalo</p><p class="stih2">i od jednog dana postala dva?</p><p class="stih1"> <span class="brojRetka" id="5">5</span>Jer je prizvao Boga svevišnjega</p><p class="stih2">u nevolji kada ga odasvud pritijesniše neprijatelji,</p><p class="stih1">i usliša ga veliki Gospod </p><p class="stih2">i pusti krupnu i snažnu tuču.</p><p class="noviRedak"> </p><p class="stih1"> <span class="brojRetka" id="6">6</span>Bacio se na narod dušmanski</p><p class="stih2">i protivnike pobio na strmini:</p><p class="stih1">da bi poznali puci snagu njegova oružja</p><p class="stih2">i spoznali da je Gospod protivnik njihov.</p><h4>Kaleb</h4><p class="stih1"> <span class="brojRetka" id="7">7</span>I jer je vjerno išao za Svemogućim</p><p class="stih2">i u dane Mojsijeve ljubav dokazao –</p><p class="stih1">on i Kaleb, sin Jefuneov,</p><p class="stih2">koji se opriješe kad se zbor pobunio,</p><p class="stih1">odvrativši narod od grijeha</p><p class="stih2">i utišavši glasove pobune.</p><p class="stih1"> <span class="brojRetka" id="8">8</span>Zato je i sačuvao samo ovu dvojicu,</p><p class="stih2">od šest stotina tisuća pješaka,</p><p class="stih1">da ih uvede u baštinu njihovu,</p><p class="stih2">u zemlju kojom teče med i mlijeko.</p><p class="noviRedak"> </p><p class="stih1"> <span class="brojRetka" id="9">9</span>Još je Kalebu dao snagu,</p><p class="stih2">koja s njime do starosti ostade,</p><p class="stih1">te se mogao verati po visinama zemaljskim,</p><p class="stih2">koje su baština potomcima njegovim,</p><p class="stih1"> <span class="brojRetka" id="10">10</span>da bi spoznao sav Izrael</p><p class="stih2">da je dobro ići vjerno za Gospodom.</p><h4>Suci</h4><p class="stih1"> <span class="brojRetka" id="11">11</span>I suci, svaki po svom imenu,</p><p class="stih2">koji uvijek bijahu srca vjerna</p><p class="stih1">i koji se ne odmetnuše od Boga –</p><p class="stih2">da je blagoslovljen spomen njihov.</p><p class="stih1"> <span class="brojRetka" id="12">12</span>Neka im kosti procvatu u grobu</p><p class="stih2">i neka se imena tih slavnih ljudi</p><p class="stih2">pomlade u sinovima njihovim.</p><h4>Samuel</h4><p class="stih1"> <span class="brojRetka" id="13">13</span>Samuel bijaše miljenik svojemu Gospodu,</p><p class="stih2">prorok Gospodnji,</p><p class="stih1">on utemelji kraljevstvo</p><p class="stih2">i pomaza vladare nad svojim narodom.</p><p class="stih1"> <span class="brojRetka" id="14">14</span>Po Zakonu Gospodnjem upravljaše općinom,</p><p class="stih2">i Gospod je pohodio Jakova.</p><p class="stih1"> <span class="brojRetka" id="15">15</span>Zbog vjernosti njegove priznavahu ga prorokom,</p><p class="stih2">u govorima se pokazivaše pouzdan vidjelac.</p><p class="stih1"> <span class="brojRetka" id="16">16</span>I on prizva Boga u nevolji</p><p class="stih2">kada ga odasvud pritisnuše dušmani</p><p class="stih2">prinoseći mliječno janješce.</p><p class="stih1"> <span class="brojRetka" id="17">17</span>Tada zagrmje Gospod s neba</p><p class="stih2">i u strašnoj lomljavi začu glas njegov;</p><p class="stih1"> <span class="brojRetka" id="18">18</span>porazio je vođe dušmanske</p><p class="stih2">i satro knezove filistejske.</p><p class="stih1"> <span class="brojRetka" id="19">19</span>I kad je polazio na počinak vječni,</p><p class="stih2">posvjedočio je pred Gospodom i pomazanikom njegovim:</p><p class="stih1">»Ni od koga nikad ne uzeh ništa, </p><p class="stih2">čak ni potplate obične.«</p><p class="stih2">I nitko ga nije optužio.</p><p class="stih1"> <span class="brojRetka" id="20">20</span>A kad je usnuo, proreče još jednom</p><p class="stih2">i objavi kralju njegov kraj.</p><p class="stih1">I ispod zemlje podignu svoj glas proročki</p><p class="stih2">da izbriše opačinu s naroda.</p>