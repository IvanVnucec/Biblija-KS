<h4>Bogatstvo i obijest</h4><p class="pocetakParagrafa"> <span class="brojRetka" id="1">1</span>Ne oslanjaj se na svoje bogatstvo</p><p class="stih2">i ne reci: »Ja imam dosta.«</p><p class="stih1"> <span class="brojRetka" id="2">2</span>Ne idi za svojom željom i svojom snagom,</p><p class="stih2">slijedeći strasti svoga srca.</p><p class="stih1"> <span class="brojRetka" id="3">3</span>Ne reci: »Tko mi što može?«</p><p class="stih2">jer će te Gospod kazniti.</p><p class="stih1"> <span class="brojRetka" id="4">4</span>Ne reci: »Griješio sam, pa što!«</p><p class="stih2">jer Gospod umije čekati.</p><p class="stih1"> <span class="brojRetka" id="5">5</span>Ne uzdaj se toliko u oproštenje</p><p class="stih2">da gomilaš grijeh na grijeh.</p><p class="stih1"> <span class="brojRetka" id="6">6</span>Ne reci: »Veliko je milosrđe njegovo,</p><p class="stih2">oprostit će mi moje mnoge grijehe!«</p><p class="stih1">jer je s njime milosrđe i gnjev</p><p class="stih2">te na grešnike pada srdžba njegova.</p><p class="stih1"> <span class="brojRetka" id="7">7</span>Ne oklijevaj vratiti se njemu,</p><p class="stih2">i ne odgađaj iz dana u dan;</p><p class="stih1">jer će iznenada njegov gnjev planuti,</p><p class="stih2">i u čas osvetni ti ćeš propasti.</p><p class="stih1"> <span class="brojRetka" id="8">8</span>Ne uzdaj se u blago krivo stečeno,</p><p class="stih2">ono ti ništa neće koristiti u dan nesreće.</p><h4>Postojanost i pribranost</h4><p class="stih1"> <span class="brojRetka" id="9">9</span>Ne povijaj se sa svakim vjetrom</p><p class="stih2">i ne idi po svakoj stazi</p><p class="stih2">(tako čini grešnik licemjerni).</p><p class="stih1"> <span class="brojRetka" id="10">10</span>Budi postojan u nazorima svojim</p><p class="stih2">i neka je jedna tvoja riječ.</p><p class="stih1"> <span class="brojRetka" id="11">11</span>Budi brz i pripravan saslušati,</p><p class="stih2">a spor odgovarati.</p><p class="stih1"> <span class="brojRetka" id="12">12</span>Ako znaš, odgovori svojem bližnjemu;</p><p class="stih2">ako ne znaš, stavi ruku na usta.</p><p class="stih1"> <span class="brojRetka" id="13">13</span>I slava i sramota dolaze od riječi,</p><p class="stih2">i jezik je čovjekov propast njegova.</p><p class="stih1"> <span class="brojRetka" id="14">14</span>Ne budi klevetnik</p><p class="stih2">i jezikom svojim ne postavljaj zamke,</p><p class="stih1">jer kao što lupeža čeka sramota,</p><p class="stih2">tako podlaca očekuje teška osuda.</p><p class="stih1"> <span class="brojRetka" id="15">15</span>Ne budi opak ni u malu ni u veliku</p><p class="stih2">i ne budi neprijatelj umjesto prijatelj.</p><p class="noviRedak"> </p>