<h4>Žene</h4><p class="pocetakParagrafa"> <span class="brojRetka" id="1">1</span>Ne budi ljubomoran na svoju</p><p class="stih2">ljubljenu ženu</p><p class="stih2">i ne uči je pakosti na svoju štetu.</p><p class="stih1"> <span class="brojRetka" id="2">2</span>Ne prepuštaj se posve ženi,</p><p class="stih2">da ona potpuno ne zavlada tobom.</p><p class="stih1"> <span class="brojRetka" id="3">3</span>Ne približuj se bludnici,</p><p class="stih2">da ne padneš u zamke njezine.</p><p class="stih1"> <span class="brojRetka" id="4">4</span>Ne druži se s pjevačicom,</p><p class="stih2">da te ne smete umijećem svojim.</p><p class="stih1"> <span class="brojRetka" id="5">5</span>Ne upiri pogled u djevicu,</p><p class="stih2">da ne bi bio kažnjen zajedno s njom.</p><p class="stih1"> <span class="brojRetka" id="6">6</span>Ne daj bludnici svoje duše,</p><p class="stih2">da ne izgubiš imetak svoj.</p><p class="stih1"> <span class="brojRetka" id="7">7</span>Ne obziri se po gradskim ulicama</p><p class="stih2">i ne skitaj se pustim zakucima.</p><p class="stih1"> <span class="brojRetka" id="8">8</span>Odvrati pogled svoj od ljupke žene</p><p class="stih2">i ne gledaj tuđu ljepotu.</p><p class="stih1">Mnoge već zavede ženina ljepota,</p><p class="stih2">koja želju raspaljuje kao vatru.</p><p class="stih1"> <span class="brojRetka" id="9">9</span>Ne sjedaj nikad s udanom ženom</p><p class="stih2">i zajedno s njom ne pij vina,</p><p class="stih1">da ti srce ne podlegne njezinim dražima</p><p class="stih2">i da u strasti svojoj ne srneš u propast.</p><h4>Odnosi s ljudima</h4><p class="stih1"> <span class="brojRetka" id="10">10</span>Ne odbacuj starog prijatelja,</p><p class="stih2">jer mu novi neće biti jednak.</p><p class="stih1">Nov prijatelj, vino novo;</p><p class="stih2">kad ostari, piješ ga s užitkom.</p><p class="stih1"> <span class="brojRetka" id="11">11</span>Ne zavidi grešniku na uspjehu,</p><p class="stih2">jer ne znaš kakav će mu kraj biti.</p><p class="stih1"> <span class="brojRetka" id="12">12</span>Ne naslađuj se onim čime i bezbožnici;</p><p class="stih1">sjeti se da im sreća neće trajati do podzemlja.</p><p class="stih1"> <span class="brojRetka" id="13">13</span>Drži se daleko od čovjeka koji je kadar ubiti,</p><p class="stih2">i neće te progoniti strah od smrti.</p><p class="stih1">Ako mu se približiš, dobro se pazi </p><p class="stih2">da te ne liši života.</p><p class="stih1">Znaj da među zamkama hodiš</p><p class="stih2">i kročiš po kruništu zidina gradskih.</p><p class="noviRedak"> </p><p class="stih1"> <span class="brojRetka" id="14">14</span>Koliko možeš, druži se sa svojim bližnjim</p><p class="stih2">i savjetuj se s mudracima.</p><p class="stih1"> <span class="brojRetka" id="15">15</span>Za razgovor traži razborite ljude,</p><p class="stih2">i tvoje riječi nek’ su po zakonu Svevišnjeg.</p><p class="stih1"> <span class="brojRetka" id="16">16</span>Jedi kruh svoj s pravednicima</p><p class="stih2">i u strahu Gospodnjem neka je tvoj ponos.</p><p class="noviRedak"> </p><p class="stih1"> <span class="brojRetka" id="17">17</span>Djelo vještih ruku zaslužuje hvalu,</p><p class="stih2">a knez naroda mora biti vičan govoru.</p><p class="stih1"> <span class="brojRetka" id="18">18</span>Užas je gradu čovjek jezičav,</p><p class="stih2">a brbljavac je omražen.</p>