<h4>Istinska sreća</h4><p class="pocetakParagrafa"> <span class="brojRetka" id="1">1</span>Blago čovjeku koji nije</p><p class="stih2">zgriješio riječima</p><p class="stih2">i koga ne muči grižnja zbog grijeha.</p><p class="stih1"> <span class="brojRetka" id="2">2</span>Blago čovjeku koga ne optužuje vlastita savjest</p><p class="stih2">i koji se nije odrekao nade.</p><h4>Zavist i škrtost</h4><p class="stih1"> <span class="brojRetka" id="3">3</span>Tvrdici ne priliči bogatstvo,</p><p class="stih2">i čemu veliko blago pohlepniku?</p><p class="stih1"> <span class="brojRetka" id="4">4</span>Tko uskraćuje sebi, sabire drugomu,</p><p class="stih2">i tuđinci će se naslađivati dobrima njegovim.</p><p class="stih1"> <span class="brojRetka" id="5">5</span>Tko je tvrd prema sebi, komu će biti dobar?</p><p class="stih2">Takav ne uživa ni u vlastitom dobru.</p><p class="stih1"> <span class="brojRetka" id="6">6</span>Nema okrutnijeg od onoga tko muči samog sebe:</p><p class="stih2">to mu je plaća za vlastitu zloću.</p><p class="stih1"> <span class="brojRetka" id="7">7</span>Pa ako i čini dobro, čini nenamjerno</p><p class="stih2">i na koncu otkriva svoju zloću.</p><p class="stih1"> <span class="brojRetka" id="8">8</span>Zavidljivac je opak: </p><p class="stih2">on odvraća pogled i prezire tuđi život.</p><p class="stih1"> <span class="brojRetka" id="9">9</span>Premalen je oku lakomu vlastiti dio,</p><p class="stih2">pohlepa isušuje dušu.</p><p class="stih1"> <span class="brojRetka" id="10">10</span>Tvrdičino oko hlepi za kruhom</p><p class="stih2">i glad je za njegovim stolom.</p><p class="noviRedak"> </p><p class="stih1"> <span class="brojRetka" id="11">11</span>Sine moj, imaš li štogod, priušti sebi</p><p class="stih2">i prinesi Gospodu dostojne žrtve.</p><p class="stih1"> <span class="brojRetka" id="12">12</span>Ne zaboravi da smrt neće oklijevati</p><p class="stih2">i da ti nije objavljen ugovor podzemlja.</p><p class="stih1"> <span class="brojRetka" id="13">13</span>Prije nego umreš, čini dobro prijatelju,</p><p class="stih2">i pruži, daj mu koliko možeš.</p><p class="stih1"> <span class="brojRetka" id="14">14</span>Ne uskraćuj sebi sadašnje sreće</p><p class="stih2">i ne daj da ti izmakne dio dopuštena užitka.</p><p class="stih1"> <span class="brojRetka" id="15">15</span>Nećeš li ostaviti blago svoje drugomu</p><p class="stih2">i neće li zaslužba tvoja biti ždrijebom razdijeljena?</p><p class="stih1"> <span class="brojRetka" id="16">16</span>Podari i primi i okusi užitak,</p><p class="stih2">jer se u podzemlju radost ne traži.</p><p class="noviRedak"> </p><p class="stih1"> <span class="brojRetka" id="17">17</span>Sve se živo troši kao i odjeća,</p><p class="stih2">i vječna je uredba: valja umrijeti.</p><p class="stih1"> <span class="brojRetka" id="18">18</span>Kao lišće što raste na bujnu drvetu</p><p class="stih2">te jedno opada a drugo niče,</p><p class="stih1">tako i naraštaji od krvi i mesa:</p><p class="stih2">jedni umiru, a drugi se rađaju.</p><p class="stih1"> <span class="brojRetka" id="19">19</span>I svako prolazno djelo propada,</p><p class="stih2">a zajedno s njim i njegov tvorac.</p><h4>Mudračeva sreća</h4><p class="stih1"> <span class="brojRetka" id="20">20</span>Blago čovjeku koji razmišlja o mudrosti</p><p class="stih2">i umuje razborito,</p><p class="stih1"> <span class="brojRetka" id="21">21</span>koji u srcu svojem proučava njezine putove</p><p class="stih2">i posvećuje se u njezine tajne.</p><p class="stih1"> <span class="brojRetka" id="22">22</span>On je progoni kao lovac</p><p class="stih2">i vreba je kraj staze njezine;</p><p class="stih1"> <span class="brojRetka" id="23">23</span>on viri kroz prozor njezin</p><p class="stih2">i prisluškuje na vratima njezinim;</p><p class="stih1"> <span class="brojRetka" id="24">24</span>postavlja se blizu kuće njezine</p><p class="stih2">i udara klin svoj u njezin zid;</p><p class="stih1"> <span class="brojRetka" id="25">25</span>podiže svoj šator kraj nje</p><p class="stih2">i nastanjuje se u sretnu počivalištu;</p><p class="stih1"> <span class="brojRetka" id="26">26</span>on stavlja djecu svoju pod njezinu zaštitu</p><p class="stih2">i boravi pod granjem njezinim;</p><p class="stih1"> <span class="brojRetka" id="27">27</span>on nalazi okrilje od žege pod sjenom njezinom</p><p class="stih2">i prebiva u divoti njezinoj.</p><p class="noviRedak"> </p>