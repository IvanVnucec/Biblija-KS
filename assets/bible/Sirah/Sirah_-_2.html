<h4>Strah Gospodnji u kušnji</h4><p class="pocetakParagrafa"> <span class="brojRetka" id="1">1</span>Sine moj, ako želiš služiti Gospodu,</p><p class="stih2">pripravi dušu svoju na kušnju.</p><p class="stih1"> <span class="brojRetka" id="2">2</span>Učvrsti svoje srce i budi jak</p><p class="stih2">i ne nagli kad napast dođe.</p><p class="stih1"> <span class="brojRetka" id="3">3</span>Prioni uz Boga i ne odmeći se,</p><p class="stih2">da bi bio slavljen na svoj posljednji dan.</p><p class="stih1"> <span class="brojRetka" id="4">4</span>Primi sve što te stigne</p><p class="stih2">i budi strpljiv u nestalnosti svoje bijede.</p><p class="stih1"> <span class="brojRetka" id="5">5</span>Jer kao što se u vatri kuša zlato,</p><p class="stih2">tako i odabranici u peći poniženja.</p><p class="stih1"> <span class="brojRetka" id="6">6</span>Vjeruj u Gospoda, i on će ti pomoći,</p><p class="stih2">kroči pravom stazom i uzdaj se u njega.</p><p class="stih1"> <span class="brojRetka" id="7">7</span>Vi što se bojite Gospoda, očekujte njegovu milost</p><p class="stih2">i ne skrećite s pravoga puta, da ne propadnete.</p><p class="stih1"> <span class="brojRetka" id="8">8</span>Vi što se bojite Gospoda, uzdajte se u nj</p><p class="stih2">i plaća vam neće propasti.</p><p class="stih1"> <span class="brojRetka" id="9">9</span>Vi što se bojite Gospoda, nadajte se dobru,</p><p class="stih2">vječnoj radosti i milosti.</p><p class="stih1"> <span class="brojRetka" id="10">10</span>Pogledajte prošla pokoljenja i vidite:</p><p class="stih2">je li se ikad postidio tko se uzdao u Gospoda?</p><p class="stih1">Je li ikad ostavljen tko ga se ustrajno bojao?</p><p class="stih2">Je li ikad prezren koji ga je u pomoć zvao?</p><p class="stih1"> <span class="brojRetka" id="11">11</span>Ta Gospod je sućutan i milostiv,</p><p class="stih2">on oprašta grijehe i izbavlja u danima nevolje.</p><p class="stih1"> <span class="brojRetka" id="12">12</span>Jao strašljivim srcima i lijenim rukama</p><p class="stih2">i grešniku koji hodi dvjema stazama.</p><p class="stih1"> <span class="brojRetka" id="13">13</span>Jao mlaku srcu koje ne vjeruje,</p><p class="stih2">jer takvo neće naći zaštite.</p><p class="stih1"> <span class="brojRetka" id="14">14</span>Jao vama koji ste izgubili izdržljivost:</p><p class="stih2">što ćete raditi kad vas Gospod pohodi?</p><p class="stih1"> <span class="brojRetka" id="15">15</span>Koji se boje Gospoda slušaju njegove riječi,</p><p class="stih2">i koji ga ljube drže se putova njegovih.</p><p class="stih1"> <span class="brojRetka" id="16">16</span>Koji se boje Gospoda čine što je njemu po volji,</p><p class="stih2">i koji ga ljube uživaju u njegovu zakonu.</p><p class="stih1"> <span class="brojRetka" id="17">17</span>Koji se boje Gospoda pripravljaju se srcem svojim</p><p class="stih2">i pred njim se ponizuju.</p><p class="stih1"> <span class="brojRetka" id="18">18</span>Predajmo se u ruke Gospodnje,</p><p class="stih2">a ne u ruke ljudske:</p><p class="stih1">jer kakvo je u Gospoda veličanstvo,</p><p class="stih2">takva je i njegova milost.</p>