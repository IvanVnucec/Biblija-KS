<p class="pocetakParagrafa"> <span class="brojRetka" id="1">1</span>Ne nagli ustima svojim i ne žuri se s riječima pred Bogom, jer je Bog na nebu, a ti si na zemlji; zato štedi svoje riječi.</p><p class="stih1"> <span class="brojRetka" id="2">2</span>San dolazi od mnogih briga,</p><p class="stih2">a lud govor od mnoštva riječi.</p><p class="pocetakParagrafa"> <span class="brojRetka" id="3">3</span>Kad zavjetuješ štogod Bogu, odmah to izvrši, jer njemu nisu mili bezumnici. Zato ispuni svaki svoj zavjet.</p><p class="pocetakParagrafa"> <span class="brojRetka" id="4">4</span>Bolje je ne zavjetovati nego zavjetovati a ne izvršiti zavjeta.</p><p class="pocetakParagrafa"> <span class="brojRetka" id="5">5</span>Ne daj ustima svojim da te navode na grijeh i ne reci kasnije pred anđelom da je bilo nehotice. Zašto pružati Bogu priliku da se srdi na riječ tvoju i uništi djelo tvojih ruku?</p><p class="stih1"> <span class="brojRetka" id="6">6</span>Koliko sanja, toliko i ispraznosti;</p><p class="stih2">mnogo riječi – isprazna tlapnja.</p><p class="stih2">Zato boj se Boga.</p><p class="pocetakParagrafa"> <span class="brojRetka" id="7">7</span>Ako vidiš gdje tlače siromaha i gaze pravo i pravicu u zemlji, ne čudi se tomu, jer nad visokim straži viši, a nad njim najviši.</p><p class="pocetakParagrafa"> <span class="brojRetka" id="8">8</span>Korist zemlje je nada sve; i kralj ovisi o zemljištu.</p><h4>4. Novac</h4><p class="stih1"> <span class="brojRetka" id="9">9</span>Tko novce ljubi, nikad ih dosta nema;</p><p class="stih2">tko bogatstvo ljubi, nikad mu dosta probitka.</p><p class="stih2">I to je ispraznost.</p><p class="stih1"> <span class="brojRetka" id="10">10</span>Gdje je mnogo bogatstva,</p><p class="stih2">mnogo je i gotovana,</p><p class="pocetakParagrafa">pa kakva je korist od toga gospodaru, osim što ga očima gleda?</p><p class="pocetakParagrafa"> <span class="brojRetka" id="11">11</span>Sladak je dan radiši, jeo malo ili mnogo, dok bogatstvo ne da bogatašu zaspati.</p><p class="pocetakParagrafa"> <span class="brojRetka" id="12">12</span>I vidjeh teško zlo pod suncem: skupljeno blago što je na propast svojemu vlasniku.</p><p class="pocetakParagrafa"> <span class="brojRetka" id="13">13</span>Jer zlom nezgodom propadne takvo bogatstvo te sinu što mu se rodi ne ostane ništa.</p><p class="pocetakParagrafa"> <span class="brojRetka" id="14">14</span>Gol je izašao iz utrobe majke svoje i tako će gol i otići kakav je i došao; ništa nema od svega svojeg truda da ponese.</p><p class="pocetakParagrafa"> <span class="brojRetka" id="15">15</span>I to je teško zlo što tako odlazi kako je i došao; pa kakva mu je korist što se u vjetar mučio.</p><p class="pocetakParagrafa"> <span class="brojRetka" id="16">16</span>Sve svoje dane živi u tami, nevolji, brizi, bolesti i srdžbi.</p><p class="pocetakParagrafa"> <span class="brojRetka" id="17">17</span>Ovo, stoga, zaključujem: prava je sreća čovjeku jesti i piti i biti zadovoljan sa svim svojim trudom kojim se muči pod suncem za kratka vijeka koji mu je dao Bog, jer takva mu je sudbina dosuđena.</p><p class="pocetakParagrafa"> <span class="brojRetka" id="18">18</span>Pa ako je čovjeku Bog dao bogatstvo i imanje da ih uživa i bude zadovoljan svojim djelom – i to je dar od Boga.</p><p class="pocetakParagrafa"> <span class="brojRetka" id="19">19</span>Jer tada barem ne misli mnogo na dane svog života, kad mu Bog daje da mu se srce veseli.</p><p class="noviRedak"> </p>