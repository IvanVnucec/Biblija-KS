<h4>2. Smrt</h4><p class="pocetakParagrafa"> <span class="brojRetka" id="1">1</span>Sve ima svoje doba i svaki posao pod nebom svoje vrijeme.</p><p class="stih1"> <span class="brojRetka" id="2">2</span>Vrijeme rađanja i</p><p class="stih2">vrijeme umiranja;</p><p class="stih2">vrijeme sađenja i</p><p class="stih2">vrijeme čupanja posađenog.</p><p class="stih1"> <span class="brojRetka" id="3">3</span>Vrijeme ubijanja i</p><p class="stih2">vrijeme liječenja;</p><p class="stih2">vrijeme rušenja i</p><p class="stih2">vrijeme građenja.</p><p class="stih1"> <span class="brojRetka" id="4">4</span>Vrijeme plača i</p><p class="stih2">vrijeme smijeha;</p><p class="stih2">vrijeme tugovanja i</p><p class="stih2">vrijeme plesanja.</p><p class="stih1"> <span class="brojRetka" id="5">5</span>Vrijeme bacanja kamenja i</p><p class="stih2">vrijeme sabiranja kamenja;</p><p class="stih2">vrijeme grljenja i</p><p class="stih2">vrijeme kad se ostavlja grljenje.</p><p class="stih1"> <span class="brojRetka" id="6">6</span>Vrijeme traženja i</p><p class="stih2">vrijeme gubljenja;</p><p class="stih2">vrijeme čuvanja i</p><p class="stih2">vrijeme odbacivanja.</p><p class="stih1"> <span class="brojRetka" id="7">7</span>Vrijeme deranja i</p><p class="stih2">vrijeme šijenja;</p><p class="stih2">vrijeme šutnje i</p><p class="stih2">vrijeme govorenja.</p><p class="stih1"> <span class="brojRetka" id="8">8</span>Vrijeme ljubljenja i</p><p class="stih2">vrijeme mržnje;</p><p class="stih2">vrijeme rata i</p><p class="stih2">vrijeme mira.</p><p class="pocetakParagrafa"> <span class="brojRetka" id="9">9</span>Koja je posleniku korist od njegovih napora?</p><p class="pocetakParagrafa"> <span class="brojRetka" id="10">10</span>Razmišljam o mučnoj zadaći što je Bog zadade sinovima ljudskim.</p><p class="pocetakParagrafa"> <span class="brojRetka" id="11">11</span>Sve što on čini prikladno je u svoje vrijeme; ali iako je dopustio čovjeku uvid u vjekove, čovjek ne može dokučiti djela koja Bog čini od početka do kraja.</p><p class="pocetakParagrafa"> <span class="brojRetka" id="12">12</span>Znam da nije druge sreće čovjeku osim da se veseli i čini dobro za svojega života.</p><p class="pocetakParagrafa"> <span class="brojRetka" id="13">13</span>I kad čovjek jede i pije i uživa u svojem radu, i to je Božji dar.</p><p class="pocetakParagrafa"> <span class="brojRetka" id="14">14</span>I znam da sve što Bog čini, čini za stalno. Tome se ništa dodati ne može niti mu se može oduzeti; a Bog čini tako da ga se boje.</p><p class="pocetakParagrafa"> <span class="brojRetka" id="15">15</span>Što biva, već bijaše, i što će biti, već je bilo; a Bog obnavlja što je prohujalo.</p><p class="pocetakParagrafa"> <span class="brojRetka" id="16">16</span>Još vidim kako pod suncem umjesto pravice vlada nepravda i umjesto pravednika zločinac.</p><p class="pocetakParagrafa"> <span class="brojRetka" id="17">17</span>Zato rekoh u sebi: »Bog će suditi i pravedniku i zločincu, jer ovdje ima vrijeme za svaku namjeru i čin.«</p><p class="pocetakParagrafa"> <span class="brojRetka" id="18">18</span>Još rekoh u sebi: »Ljudi se ponašaju tako da Bog može pokazati kakvi su uistinu, da su jedni drugima poput zvijeri.«</p><p class="pocetakParagrafa"> <span class="brojRetka" id="19">19</span>Jer zaista, kob ljudi i zvijeri jedna je te ista. Kako ginu oni, tako ginu i one; i dišu jednakim dahom, i čovjek ničim ne nadmašuje zvijer, jer sve je ispraznost.</p><p class="pocetakParagrafa"> <span class="brojRetka" id="20">20</span>I jedni i drugi odlaze na isto mjesto; svi su postali od praha i u prah se vraćaju.</p><p class="pocetakParagrafa"> <span class="brojRetka" id="21">21</span>Tko zna da li dah ljudski uzlazi gore, a dah zvijeri silazi dolje k zemlji?</p><p class="pocetakParagrafa"> <span class="brojRetka" id="22">22</span>Uviđam da čovjeku druge sreće nema osim radosti u svome djelu, jer to je ljudska sudbina. A tko će ga dovesti do toga da dozna što će biti poslije njega?</p>