<h4>Rodovi i službe levita </h4><p class="pocetakParagrafa"> <span class="brojRetka" id="1">1</span>Ostarjevši i nauživši se danâ, postavi David svoga sina Salomona kraljem nad Izraelom.  <span class="brojRetka" id="2">2</span>Potom skupi sve izraelske knezove, svećenike i levite.</p><p class="pocetakParagrafa"> <span class="brojRetka" id="3">3</span>On izbroji levite od trideset godina naviše, i bilo ih je po muškim glavama trideset i osam tisuća.  <span class="brojRetka" id="4">4</span>Između njih bilo je dvadeset i četiri tisuće onih koji su upravljali poslom oko Jahvina doma, a šest tisuća nadzornika i sudaca,  <span class="brojRetka" id="5">5</span>četiri tisuće vratara i četiri tisuće onih koji su hvalili Jahvu uz glazbala što ih je napravio za hvalu.  <span class="brojRetka" id="6">6</span>David ih razdijeli na redove po Levijevim sinovima: Geršonu, Kehatu i Merariju.</p><p class="pocetakParagrafa"> <span class="brojRetka" id="7">7</span>Od Geršonova su koljena bili: Ladan i Šimej.  <span class="brojRetka" id="8">8</span>Ladanovi sinovi: poglavari Jehiel, Zetam i Joel, njih trojica.  <span class="brojRetka" id="9">9</span>Šimejevi sinovi: Šelomit, Haziel i Haram, njih trojica; to su poglavari Ladanovih obitelji.  <span class="brojRetka" id="10">10</span>Šimejevi sinovi: Jahat, Zina, Jeuš i Berija. Ta su četvorica Šimejevi sinovi.  <span class="brojRetka" id="11">11</span>Jahat je bio poglavar, a drugi Ziza; a Jeuš i Berija nisu imali mnogo djece, zato su se brojili u jednu obitelj, u jedan razred.</p><p class="pocetakParagrafa"> <span class="brojRetka" id="12">12</span>Kehatovi sinovi: Amram, Jishar, Hebron i Uziel, četvorica.  <span class="brojRetka" id="13">13</span>Amramovi sinovi: Aron i Mojsije. Aron je bio određen da posvećuje Svetinju nad svetinjama; on i njegovi sinovi dovijeka da kade pred Jahvom, da mu služe i da blagoslivljaju u njegovo ime dovijeka.  <span class="brojRetka" id="14">14</span>Mojsije je bio Božji čovjek. Njegovi se sinovi broje u Levijevo pleme.  <span class="brojRetka" id="15">15</span>Mojsijevi su sinovi Geršom i Eliezer.  <span class="brojRetka" id="16">16</span>Geršomovi sinovi: poglavar Šebuel.  <span class="brojRetka" id="17">17</span>Eliezerovi su sinovi bili: poglavar Rehabja. Eliezer nije imao drugih sinova, nego su se Rehabjini sinovi vrlo namnožili.  <span class="brojRetka" id="18">18</span>Jisharovi sinovi: poglavar Šelomit.  <span class="brojRetka" id="19">19</span>Hebronovi sinovi: poglavar Jerija, drugi Amarja, treći Jahaziel, četvrti Jekamam.  <span class="brojRetka" id="20">20</span>Uzielovi sinovi: poglavar Mika, drugi Ješija.</p><p class="pocetakParagrafa"> <span class="brojRetka" id="21">21</span>Merarijevi sinovi: Mahli i Muši. Mahlijevi sinovi: Eleazar i Kiš.  <span class="brojRetka" id="22">22</span>Eleazar je umro nemajući sinova, nego samo kćeri, koje su sebi uzeli za žene njihovi rođaci, Kiševi sinovi.  <span class="brojRetka" id="23">23</span>Mušijevi sinovi: Mahli, Eder i Jerimot, trojica.</p><p class="pocetakParagrafa"> <span class="brojRetka" id="24">24</span>To su bili Levijevi sinovi po obiteljima, poglavari porodica, koji su bili popisani poimence; oni su radili posao za službu Jahvina doma u dobi od dvadeset godina naviše.</p><p class="pocetakParagrafa"> <span class="brojRetka" id="25">25</span>David je rekao: »Jahve, Izraelov Bog, dao je mir svojem narodu i živjet će u Jeruzalemu zauvijek.  <span class="brojRetka" id="26">26</span>Zato ni leviti neće više nositi Prebivališta ni svakovrsnog pribora za njegovu službu.«  <span class="brojRetka" id="27">27</span>Po posljednjim Davidovim riječima, bili su izbrojeni Levijevi sinovi od dvadeset godina naviše.  <span class="brojRetka" id="28">28</span>Bili su određeni da budu kraj Aronovih sinova u službi u Jahvinu domu, u predvorjima i u dvoranama, da čiste sve svete stvari, da rade u službi oko Jahvina doma,  <span class="brojRetka" id="29">29</span>oko prinesenih hljebova, oko sitnog brašna za prinos, oko beskvasnih kolača pripravljenih na tavi i u ulju zamiješenih i oko mjera za sadržaj i dužinu;  <span class="brojRetka" id="30">30</span>da pristupaju svakoga jutra, da slave i hvale Jahvu; tako i večerom.  <span class="brojRetka" id="31">31</span>A kad se god prinose paljenice Jahvi, subotom, za mlađaka i na blagdane, da dolaze prema svom broju, po svom redu, svagdje pred Jahvu.  <span class="brojRetka" id="32">32</span>I da vrše što treba vršiti u Šatoru sastanka, službu u svetištu i službu za svoju braću, Aronove sinove, u službi oko Jahvina doma.</p>