<p class="pocetakParagrafa"> <span class="brojRetka" id="1">1</span>Gospodari, pružajte svojim robovima što je pravo i pravično, znajući da i vi imate Gospodina na nebu!</p><p class="noviRedak"> <h4>Apostolski duh</h4><p class="pocetakParagrafa"> <span class="brojRetka" id="2">2</span>U molitvi ustrajte, bdijte u njoj u zahvaljivanju!  <span class="brojRetka" id="3">3</span>Molite ujedno i za nas: da nam Bog otvori vrata riječi te propovijedamo otajstvo Kristovo, za koje sam i okovan;  <span class="brojRetka" id="4">4</span>da ga očitujem propovijedajući kako treba.</p><p class="pocetakParagrafa"> <span class="brojRetka" id="5">5</span>Mudro se ponašajte prema onima vani: iskupljujte vrijeme!  <span class="brojRetka" id="6">6</span>Riječ neka vam je uvijek ljubazna, solju začinjena: znajte svakomu odgovoriti kako treba.</p><p class="noviRedak"> <h3>OSOBNE OBAVIJESTI</h3> <span class="brojRetka" id="7">7</span>Što je sa mnom – o svemu će vas obavijestiti Tihik, ljubljeni brat, vjerni poslužitelj i sa mnom sluga u Gospodinu.  <span class="brojRetka" id="8">8</span>Njega šaljem k vama baš zato da znate kako smo i da ohrabri srca vaša.  <span class="brojRetka" id="9">9</span>Šaljem ga s Onezimom, vjernim i ljubljenim bratom, koji je vaš zemljak: oni će vam priopćiti kako je ovdje.</p><p class="noviRedak"> <h4>Pozdravi i blagoslov</h4><p class="pocetakParagrafa"> <span class="brojRetka" id="10">10</span>Pozdravlja vas Aristarh, suuznik moj. I Marko, nećak Barnabin, o kome primiste naredbe: dođe li k vama, lijepo ga primite.  <span class="brojRetka" id="11">11</span>Pozdravlja vas i Isus, zvani Just. Od onih koji su iz obrezanja samo su mi ovi suradnici na kraljevstvu Božjemu, oni mi bijahu utjehom.  <span class="brojRetka" id="12">12</span>Pozdravlja vas Epafra, vaš zemljak, sluga Krista Isusa; on se uvijek bori za vas u molitvama: da se održite, savršeni i ispunjeni, u posvemašnjoj volji Božjoj.  <span class="brojRetka" id="13">13</span>Svjedočim doista za nj: mnogo se trudi za vas i za one u Laodiceji i one u Hierapolu.  <span class="brojRetka" id="14">14</span>Pozdravlja vas Luka, ljubljeni liječnik, i Dema.</p><p class="pocetakParagrafa"> <span class="brojRetka" id="15">15</span>Pozdravite braću u Laodiceji, i Nimfu i Crkvu u njezinoj kući.  <span class="brojRetka" id="16">16</span>A kad se ova poslanica pročita kod vas, pobrinite se da se pročita i u Laodicejskoj crkvi, i vi da pročitate onu iz Laodiceje.  <span class="brojRetka" id="17">17</span>I recite Arhipu: »Pazi na službu koju si primio u Gospodinu: ispuni je!«</p><p class="pocetakParagrafa"> <span class="brojRetka" id="18">18</span>Pozdrav mojom rukom, Pavlovom! Spominjite se mojih okova! Milost s vama!</p></p></p>