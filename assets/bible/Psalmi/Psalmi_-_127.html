<h2>PSALAM 127 (126)</h2><h3>Predanje Providnosti</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih2">Salomonova.</p><p class="stih1">Ako Jahve kuću ne gradi,</p><p class="stih2">uzalud se muče graditelji.</p><p class="stih1">Ako Jahve grad ne čuva,</p><p class="stih2">uzalud stražar bdi.</p><p class="noviRedak"> </p><p class="stih1"> <span class="brojRetka" id="2">2</span>Uzalud vam je ustat’ prije zore</p><p class="stih2">i dugo u noć sjediti,</p><p class="stih2">vi što jedete kruh muke:</p><p class="stih2">miljenicima svojim u snu on daje.</p><p class="noviRedak"> </p><p class="stih1"> <span class="brojRetka" id="3">3</span>Evo: sinovi su Jahvin dar,</p><p class="stih2">plod utrobe njegova je nagrada.</p><p class="stih1"> <span class="brojRetka" id="4">4</span>Strelica u ruci ratnika –</p><p class="stih2">to su sinovi mladosti.</p><p class="noviRedak"> </p><p class="stih1"> <span class="brojRetka" id="5">5</span>Blago čovjeku koji njima napuni tobolac,</p><p class="stih2">neće se postidjeti</p><p class="stih2">kad se preo bude s dušmanom na vratima.</p>