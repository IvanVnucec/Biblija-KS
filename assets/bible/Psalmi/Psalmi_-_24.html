<h2>PSALAM 24 (23)</h2><h3>Svečani Jahvin ulazak u Svetište</h3><p class="stih1"> <span class="brojRetka" id="1">1</span>Psalam. </p><p class="stih2">Davidov.</p><p class="stih1">Jahvina je zemlja i sve na njoj,</p><p class="stih2">svijet i svi koji na njemu žive.</p><p class="stih1"> <span class="brojRetka" id="2">2</span>On ga na morima utemelji</p><p class="stih2">i na rijekama učvrsti.</p><p class="noviRedak"> </p><p class="stih1"> <span class="brojRetka" id="3">3</span>Tko će uzići na goru Jahvinu,</p><p class="stih2">tko će stajati na svetom mjestu njegovu?</p><p class="stih1"> <span class="brojRetka" id="4">4</span>Onaj u koga su ruke čiste i srce nedužno:</p><p class="stih2">duša mu se ne predaje ispraznosti,</p><p class="stih2">i ne kune se varavo.</p><p class="noviRedak"> </p><p class="stih1"> <span class="brojRetka" id="5">5</span>On blagoslov prima od Jahve</p><p class="stih2">i nagradu od Boga, spasitelja svoga.</p><p class="stih1"> <span class="brojRetka" id="6">6</span>Takav je naraštaj onih koji traže njega,</p><p class="stih2">koji traže lice Boga Jakovljeva.</p><p class="noviRedak"> </p><p class="stih1"> <span class="brojRetka" id="7">7</span>»Podignite, vrata, nadvratnike svoje,</p><p class="stih2">dižite se, dveri vječne,</p><p class="stih2">da uniđe Kralj slave!«</p><p class="stih1"> <span class="brojRetka" id="8">8</span>»Tko je taj Kralj slave?«</p><p class="stih2">»Jahve silan i junačan,</p><p class="stih2">Jahve silan u boju!«</p><p class="noviRedak"> </p><p class="stih1"> <span class="brojRetka" id="9">9</span>»Podignite, vrata, nadvratnike svoje,</p><p class="stih2">dižite se, dveri vječne,</p><p class="stih2">da uniđe Kralj slave!«</p><p class="stih1"> <span class="brojRetka" id="10">10</span>»Tko je taj Kralj slave?«</p><p class="stih2">»Jahve nad Vojskama – on je Kralj slave!«</p>