<h2>PSALAM 41 (40)</h2><h3>Pouzdanje zapuštena bolesnika</h3><p class="stih1"> <span class="brojRetka" id="1">1</span>Zborovođi.</p><p class="stih2">Psalam. Davidov.</p><p class="stih1"> <span class="brojRetka" id="2">2</span>Blago onome koji misli na uboga i slaba:</p><p class="stih2">u dan nevolje Jahve će ga spasiti!</p><p class="stih1"> <span class="brojRetka" id="3">3</span>Jahve će ga štititi i živa sačuvati,</p><p class="stih2">sreću mu dati na zemlji</p><p class="stih2">i neće ga predati na volju dušmanima.</p><p class="stih1"> <span class="brojRetka" id="4">4</span>Jahve će ga ukrijepiti na postelji boli,</p><p class="stih2">bolest mu okrenuti u snagu.</p><p class="noviRedak"> </p><p class="stih1"> <span class="brojRetka" id="5">5</span>Zavapih: »Jahve, smiluj mi se,</p><p class="stih2">iscijeli mi dušu jer tebi sagriješih!«</p><p class="stih1"> <span class="brojRetka" id="6">6</span>Neprijatelji zlo govore o meni:</p><p class="stih2">»Kad će umrijeti i kad će mu nestati imena?«</p><p class="stih1"> <span class="brojRetka" id="7">7</span>I dođe li tko da me posjeti, himbeno govori,</p><p class="stih2">u srcu pakosti skuplja i vani opada.</p><p class="noviRedak"> </p><p class="stih1"> <span class="brojRetka" id="8">8</span>Mrzitelji moji svi složno šapuću o meni;</p><p class="stih2">zlo mi dosuđuju:</p><p class="stih1"> <span class="brojRetka" id="9">9</span>»Pogubna se pošast na nj oborila.«</p><p class="stih2">Ili: »Tko jednom leže, više ne ustaje.«</p><p class="stih1"> <span class="brojRetka" id="10">10</span>Pa i prijatelj moj u koga se uzdah,</p><p class="stih2">koji blagovaše kruh moj, petu na me podiže.</p><p class="noviRedak"> </p><p class="stih1"> <span class="brojRetka" id="11">11</span>A ti, Jahve, smiluj se meni i podigni me</p><p class="stih2">da im mogu uzvratiti.</p><p class="stih1"> <span class="brojRetka" id="12">12</span>Po tome ću znati da sam mio tebi:</p><p class="stih2">što se dušmanin moj neće veseliti nada mnom.</p><p class="stih1"> <span class="brojRetka" id="13">13</span>A mene ćeš zdrava uzdržati</p><p class="stih2">i pred svoje me lice staviti dovijeka.</p><p class="stih1"> <span class="brojRetka" id="14">14</span>Blagoslovljen Jahve, Bog Izraelov,</p><p class="stih2">od vijeka do vijeka! Tako neka bude! Amen!PSALAM 42 – 43 (41 – 42)</p>