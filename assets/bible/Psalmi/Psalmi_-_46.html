<h2>PSALAM 46 (45)</h2><h3>Jahve je naša utvrda</h3><p class="stih1"> <span class="brojRetka" id="1">1</span>Zborovođi. Sinova Korahovih.</p><p class="stih2">Po napjevu »Djevice«. Pjesma.</p><p class="stih1"> <span class="brojRetka" id="2">2</span>Bog nam je zaklon i utvrda,</p><p class="stih2">pomoćnik spreman u nevolji.</p><p class="stih1"> <span class="brojRetka" id="3">3</span>Stoga, ne bojmo se kad se ljulja zemlja,</p><p class="stih2">kad se bregovi ruše u more.</p><p class="noviRedak"> </p><p class="stih1"> <span class="brojRetka" id="4">4</span>Nek’ buče i bjesne valovi morski,</p><p class="stih2">nek’ bregovi dršću od žestine njihove:</p><p class="stih2">s nama je Jahve nad vojskama,</p><p class="stih2">naša je utvrda Bog Jakovljev!</p><p class="noviRedak"> </p><p class="stih1"> <span class="brojRetka" id="5">5</span>Rijeka i rukavci njezini vesele grad Božji,</p><p class="stih2">presveti šator Višnjega.</p><p class="stih1"> <span class="brojRetka" id="6">6</span>Bog je sred njega, poljuljat se neće,</p><p class="stih2">od rane zore Bog mu pomaže.</p><p class="stih1"> <span class="brojRetka" id="7">7</span>Ma bješnjeli puci, rušila se carstva,</p><p class="stih2">kad glas njegov zagrmi, zemlja se rastopi:</p><p class="noviRedak"> </p><p class="stih1"> <span class="brojRetka" id="8">8</span>s nama je Jahve nad vojskama,</p><p class="stih2">naša je utvrda Bog Jakovljev!</p><p class="noviRedak"> </p><p class="stih1"> <span class="brojRetka" id="9">9</span>Dođite, gledajte djela Jahvina,</p><p class="stih2">strahote koje on na zemlji učini.</p><p class="stih1"> <span class="brojRetka" id="10">10</span>Do nakraj zemlje on ratove prekida,</p><p class="stih2">lukove krši i lomi koplja, štitove ognjem sažiže.</p><p class="stih1"> <span class="brojRetka" id="11">11</span>Prestanite i znajte da sam ja Bog,</p><p class="stih2">uzvišen nad pucima, nad svom zemljom uzvišen!</p><p class="stih1"> <span class="brojRetka" id="12">12</span>S nama je Jahve nad vojskama,</p><p class="stih2">naša je utvrda Bog Jakovljev!</p>