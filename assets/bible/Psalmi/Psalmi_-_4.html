<h2>PSALAM 4</h2><h3>Večernja molitva</h3><p class="stih1"> <span class="brojRetka" id="1">1</span>Zborovođi. Uz žičana glazbala.</p><p class="stih2">Psalam. Davidov.</p><p class="stih1"> <span class="brojRetka" id="2">2</span>Kad zazovem, usliši me, Bože, pravdo moja,</p><p class="stih2">ti što me u tjeskobi ìzbavī:</p><p class="stih2">smiluj mi se, usliši moju molitvu!</p><p class="noviRedak"> </p><p class="stih1"> <span class="brojRetka" id="3">3</span>Sinovi čovječji, dokle će vam srca ostati tvrda?</p><p class="stih2">Zašto ispraznost ljubite, opsjenu slijedite?</p><p class="noviRedak"> </p><p class="stih1"> <span class="brojRetka" id="4">4</span>Znajte: Jahve čudesno uzvisuje prijatelja svoga;</p><p class="stih2">Gospodin će me uslišiti kad ga zazovem.</p><p class="noviRedak"> </p><p class="stih1"> <span class="brojRetka" id="5">5</span>Promislite u srcima i ne griješite,</p><p class="stih2">dršćite na svojim ležajima i zanijemite.</p><p class="noviRedak"> </p><p class="stih1"> <span class="brojRetka" id="6">6</span>Prinesite žrtve pravedne,</p><p class="stih2">u Jahvu se uzdajte!</p><p class="noviRedak"> </p><p class="stih1"> <span class="brojRetka" id="7">7</span>Mnogi govore: »Tko će nam pokazati sreću?«</p><p class="stih2">Obasjaj nas, Jahve, svjetlom svoga lica!</p><p class="noviRedak"> </p><p class="stih1"> <span class="brojRetka" id="8">8</span>Više si u srce moje ulio radosti</p><p class="stih2">nego kad obilno rode pšenica i vino.</p><p class="noviRedak"> </p><p class="stih1"> <span class="brojRetka" id="9">9</span>Čim legnem, odmah u miru i usnem,</p><p class="stih2">jer mi samo ti, o Jahve, daješ miran počinak.</p>