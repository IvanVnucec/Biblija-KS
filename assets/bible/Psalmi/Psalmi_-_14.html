<h2>PSALAM 14 (13)</h2><h3>Čovjek bez Boga</h3><p class="stih1"> <span class="brojRetka" id="1">1</span>Zborovođi.</p><p class="stih2">Davidov</p><p class="stih1">Bezumnik reče u srcu:</p><p class="stih1">»Nema Boga.«Pokvareni rade gadosti;</p><p class="stih2">nitko da čini dobro.</p><p class="noviRedak"> </p><p class="stih1"> <span class="brojRetka" id="2">2</span>Jahve s nebesa gleda na sinove ljudske</p><p class="stih2">da vidi ima li tko razuman Boga da traži.</p><p class="stih1"> <span class="brojRetka" id="3">3</span>No, svi skrenuše zajedno, svi se pokvariše:</p><p class="stih2">nitko da čini dobro – nikoga nema.</p><p class="noviRedak"> </p><p class="stih1"> <span class="brojRetka" id="4">4</span>Neće li se urazumiti svi što bezakonje čine,</p><p class="stih2">koji proždiru narod moj kao da jedu kruha?</p><p class="stih2">Ne zazivlju ime Jahvino:</p><p class="stih1"> <span class="brojRetka" id="5">5</span>jednom će drhtati od straha,</p><p class="stih2">jer je Bog s rodom pravednim.</p><p class="stih1"> <span class="brojRetka" id="6">6</span>Želite razbiti nakane ubogog:</p><p class="stih2">Jahve je utočište njegovo.</p><p class="noviRedak"> </p><p class="stih1"> <span class="brojRetka" id="7">7</span>O neka dođe sa Siona spas Izraelu!</p><p class="stih2">Kad Jahve promijeni udes naroda svoga,</p><p class="stih2">klicat će Jakov, radovat’ se Izrael.</p>