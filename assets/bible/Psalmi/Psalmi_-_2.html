<h2>PSALAM 2</h2><h3>Mesijanska drama</h3><p class="stih1"> <span class="brojRetka" id="1">1</span>Zašto se bune narodi,</p><p class="stih2">zašto puci ludosti snuju?</p><p class="stih1"> <span class="brojRetka" id="2">2</span>Ustaju kraljevi zemaljski,</p><p class="stih2">knezovi se ròtē protiv Jahve</p><p class="stih2">i Pomazanika njegova:</p><p class="stih1"> <span class="brojRetka" id="3">3</span>»Skršimo okove njihove</p><p class="stih2">i jaram njihov zbacimo!«</p><p class="noviRedak"> </p><p class="stih1"> <span class="brojRetka" id="4">4</span>Smije se onaj što na nebu stoluje,</p><p class="stih2">Gospod im se podruguje.</p><p class="stih1"> <span class="brojRetka" id="5">5</span>Tad im veli u svom gnjevu,</p><p class="stih2">žestinom ih on zbunjuje:</p><p class="stih1"> <span class="brojRetka" id="6">6</span>»Ta ja kralja svog postavih</p><p class="stih2">nad Sionom, svojom svetom gorom.«</p><p class="noviRedak"> </p><p class="stih1"> <span class="brojRetka" id="7">7</span>Obznanjujem odluku Jahvinu:</p><p class="stih2">Gospodin mi reče:</p><p class="stih2">»Ti si sin moj, danas te rodih.</p><p class="stih1"> <span class="brojRetka" id="8">8</span>Zatraži samo, i dat ću ti pûke u baštinu,</p><p class="stih2">i u posjed krajeve zemaljske.</p><p class="stih1"> <span class="brojRetka" id="9">9</span>Vladat ćeš njima palicom gvozdenom</p><p class="stih2">i razbit ih kao sud lončarski.«</p><p class="noviRedak"> </p><p class="stih1"> <span class="brojRetka" id="10">10</span>Opametite se sada, vi kraljevi,</p><p class="stih2">urazumite se, suci zemaljski.</p><p class="stih1"> <span class="brojRetka" id="11">11</span>Služite Jahvi sa strahom,</p><p class="stih2">s trepetom se pokorite njemu,</p><p class="stih1"> <span class="brojRetka" id="12">12</span>da se ne razgnjevi te ne propadnete na putu,</p><p class="stih2">kad uskoro plane srdžba njegova.</p><p class="noviRedak"> </p><p class="stih1">Blago svima koji se njemu utječu!</p>