<h2>PSALAM 145 (144)</h2><h3>Pohvala Jahve Kralja</h3><p class="stih1"> <span class="brojRetka" id="1">1</span>Hvalospjev.</p><p class="stih2">Davidov.</p><p class="stih2">ime ću tvoje blagoslivljat’ uvijek i dovijeka.</p><p class="stih1"> <span class="brojRetka" id="2">2</span>Svaki ću dan tebe slaviti,</p><p class="stih2">ime ću tvoje hvaliti uvijek i dovijeka.</p><p class="stih1"> <span class="brojRetka" id="3">3</span>Velik je Jahve i svake hvale dostojan,</p><p class="stih2">nedokučiva je veličina njegova!</p><p class="noviRedak"> </p><p class="stih1"> <span class="brojRetka" id="4">4</span>Naraštaj naraštaju kazuje djela tvoja</p><p class="stih2">i silu tvoju naviješta.</p><p class="stih1"> <span class="brojRetka" id="5">5</span>Govore o blistavoj slavi tvoga veličanstva</p><p class="stih2">i čudesa tvoja objavljuju.</p><p class="stih1"> <span class="brojRetka" id="6">6</span>Kazuju strahovitu silu djela tvojih,</p><p class="stih2">veličinu tvoju pripovijedaju.</p><p class="stih1"> <span class="brojRetka" id="7">7</span>Razglašuju spomen velike dobrote tvoje</p><p class="stih2">i pravednosti tvojoj kliču.</p><p class="noviRedak"> </p><p class="stih1"> <span class="brojRetka" id="8">8</span>Milostiv je Jahve i milosrdan,</p><p class="stih2">spor na srdžbu, bogat dobrotom.</p><p class="stih1"> <span class="brojRetka" id="9">9</span>Gospodin je dobar svima,</p><p class="stih2">milosrdan svim djelima svojim.</p><p class="noviRedak"> </p><p class="stih1"> <span class="brojRetka" id="10">10</span>Nek’ te slave, Jahve, sva djela tvoja</p><p class="stih2">i tvoji sveti nek’ te blagoslivlju!</p><p class="stih1"> <span class="brojRetka" id="11">11</span>Neka kazuju slavu tvoga kraljevstva,</p><p class="stih2">neka o sili tvojoj govore</p><p class="stih1"> <span class="brojRetka" id="12">12</span>da objave ljudskoj djeci silu tvoju</p><p class="stih2">i slavu divnoga kraljevstva tvoga.</p><p class="stih1"> <span class="brojRetka" id="13">13</span>Kraljevstvo tvoje kraljevstvo je vječno,</p><p class="stih2">tvoja vladavina za sva pokoljenja.</p><p class="stih2">i svet u svim svojim djelima.</p><p class="stih1"> <span class="brojRetka" id="14">14</span>Jahve podupire sve koji posrću</p><p class="stih2">i pognute on uspravlja.</p><p class="noviRedak"> </p><p class="stih1"> <span class="brojRetka" id="15">15</span>Oči sviju u tebe su uprte,</p><p class="stih2">ti im hranu daješ u pravo vrijeme.</p><p class="stih1"> <span class="brojRetka" id="16">16</span>Ti otvaraš ruku svoju,</p><p class="stih2">do mile volje sitiš sve živo.</p><p class="stih1"> <span class="brojRetka" id="17">17</span>Pravedan si, Jahve, na svim putovima svojim</p><p class="stih2">i svet u svim svojim djelima.</p><p class="stih1"> <span class="brojRetka" id="18">18</span>Blizu je Jahve svima koji ga prizivlju,</p><p class="stih2">svima koji ga zazivaju iskreno.</p><p class="noviRedak"> </p><p class="stih1"> <span class="brojRetka" id="19">19</span>On ispunja želje štovatelja svojih,</p><p class="stih2">sluša njihove vapaje i spasava ih.</p><p class="stih1"> <span class="brojRetka" id="20">20</span>Jahve štiti one koji njega ljube,</p><p class="stih2">a zlotvore sve će zatrti.</p><p class="noviRedak"> </p><p class="stih1"> <span class="brojRetka" id="21">21</span>Nek’ usta moja kazuju hvalu Jahvinu</p><p class="stih2">i svako tijelo nek’ slavi sveto ime njegovo –</p><p class="stih2">uvijek i dovijeka.</p>