<h2>PSALAM 67 (66)</h2><h3>Zahvalnica za žetvu</h3><p class="stih1"> <span class="brojRetka" id="1">1</span>Zborovođi. Uza žičana glazbala.</p><p class="stih2">Psalam. Pjesma.</p><p class="stih1"> <span class="brojRetka" id="2">2</span>Smilovao nam se Bog i blagoslovio nas,</p><p class="stih2">obasjao nas licem svojim,</p><p class="stih1"> <span class="brojRetka" id="3">3</span>da bi sva zemlja upoznala putove tvoje,svi puci tvoje spasenje!</p><p class="noviRedak"> </p><p class="stih1"> <span class="brojRetka" id="4">4</span>Neka te slave narodi, Bože,</p><p class="stih2">svi narodi neka te slave!</p><p class="noviRedak"> </p><p class="stih1"> <span class="brojRetka" id="5">5</span>Nek’ se vesele i kliču narodi,</p><p class="stih2">jer sudiš pucima pravedno</p><p class="stih2">i narode vodiš na zemlji.</p><p class="noviRedak"> </p><p class="stih1"> <span class="brojRetka" id="6">6</span>Neka te slave narodi, Bože,</p><p class="stih2">svi narodi neka te slave!</p><p class="noviRedak"> </p><p class="stih1"> <span class="brojRetka" id="7">7</span>Zemlja plodom urodila!</p><p class="stih2">Bog nas blagoslovio, Bog naš!</p><p class="stih1"> <span class="brojRetka" id="8">8</span>Bog nas blagoslovio!</p><p class="stih2">Neka ga štuju svi krajevi svjetski!</p>