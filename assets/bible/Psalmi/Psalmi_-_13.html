<h2>PSALAM 13 (12)</h2><h3>Pouzdan vapaj</h3><p class="stih1"> <span class="brojRetka" id="1">1</span>Zborovođi.</p><p class="stih2">Psalam. Davidov.</p><p class="stih1"> <span class="brojRetka" id="2">2</span>Ta dokle, Jahve, dokle ćeš me zaboravljati?</p><p class="stih2">Dokle ćeš skrivati lice od mene?</p><p class="stih1"> <span class="brojRetka" id="3">3</span>Dokle ću nositi bol u duši;</p><p class="stih2">tugu u srcu obdan i obnoć?</p><p class="stih2">Dokle će se dušmanin dizat’ na me?</p><p class="noviRedak"> </p><p class="stih1"> <span class="brojRetka" id="4">4</span>Pogledaj, usliši, Jahve, Bože moj!</p><p class="stih2">Prosvijetli mi oči da ne zaspim nasmrt,</p><p class="stih1"> <span class="brojRetka" id="5">5</span>nek’ ne kaže dušmanin: »Nadjačah njega!«</p><p class="stih2">Nek’ ne kliču protivnici ako posrnem!</p><p class="noviRedak"> </p><p class="stih1"> <span class="brojRetka" id="6">6</span>Ja se u tvoju dobrotu uzdam,</p><p class="stih2">nek’ mi se srce raduje spasenju tvome!</p><p class="stih2">Pjevat ću Jahvi koji mi učini dobro,</p><p class="stih2">pjevat ću imenu Jahve Svevišnjeg!</p>