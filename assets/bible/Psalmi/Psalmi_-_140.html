<h2>PSALAM 140 (139)</h2><h3>Molitva za izbavljenje</h3><p class="stih1"> <span class="brojRetka" id="1">1</span>Zborovođi.</p><p class="stih2">Psalam. Davidov.</p><p class="stih1"> <span class="brojRetka" id="2">2</span>Izbavi me, Jahve, od čovjeka zlobna,</p><p class="stih2">zaštiti me od čovjeka nasilna:</p><p class="stih1"> <span class="brojRetka" id="3">3</span>od onih koji pakosti u srcu smišljaju</p><p class="stih2">i čitav dan začinju kavge.</p><p class="stih1"> <span class="brojRetka" id="4">4</span>Kao zmije bruse jezike svoje,</p><p class="stih2">pod usnama im je otrov ljutičin.</p><p class="noviRedak"> </p><p class="stih1"> <span class="brojRetka" id="5">5</span>Spasi me, Jahve, od ruku zlotvora,</p><p class="stih2">čuvaj me od čovjeka nasilna</p><p class="stih2">koji hoće da mi noga posrne.</p><p class="stih1"> <span class="brojRetka" id="6">6</span>Oholice mi potajno postavljaju zamku,</p><p class="stih2">užetima mrežu pletu,</p><p class="stih2">kraj puta klopke mi stavljaju.</p><p class="noviRedak"> </p><p class="stih1"> <span class="brojRetka" id="7">7</span>Zavapih Jahvi: »Ti si Bog moj!</p><p class="stih2">Poslušaj, o Jahve, krik mojih molitava!</p><p class="stih1"> <span class="brojRetka" id="8">8</span>Jahve, Gospode moj, spasitelju silni moj,</p><p class="stih2">u dan boja zakloni mi glavu!«</p><p class="stih1"> <span class="brojRetka" id="9">9</span>Ne daj da se ispune želje zlotvora,</p><p class="stih2">ne daj da svoje on izvrši namjere!</p><p class="noviRedak"> </p><p class="stih1"> <span class="brojRetka" id="10">10</span>Nek’ glavu ne podignu oni koji me opkoliše,</p><p class="stih2">nek’ na njih padne zloba njihovih usana!</p><p class="stih1"> <span class="brojRetka" id="11">11</span>Nek’ daždi po njima ugljevlje ognjeno,</p><p class="stih2">nek’ se strovale u jamu da više ne ustanu!</p><p class="stih1"> <span class="brojRetka" id="12">12</span>Opadač se neće održat’ na zemlji,</p><p class="stih2">silnika će odjednom zgrabiti nesreća.</p><p class="noviRedak"> </p><p class="stih1"> <span class="brojRetka" id="13">13</span>Znam da će Jahve dati pravo ubogu</p><p class="stih2">i pravicu siromasima.</p><p class="stih1"> <span class="brojRetka" id="14">14</span>Zaista, pravedni će tvoje ime slaviti,</p><p class="stih2">pred tvojim će licem boraviti čestiti.</p>