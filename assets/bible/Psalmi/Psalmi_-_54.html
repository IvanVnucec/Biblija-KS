<h2>PSALAM 54 (53)</h2><h3>Zaziv za pomoć protiv dušmana</h3><p class="stih1"> <span class="brojRetka" id="1">1</span>Zborovođi. Uza žičana glazbala. Poučna pjesma.</p><p class="stih2">Davidova.</p><p class="stih2"> <span class="brojRetka" id="2">2</span>Kad su Zifijci došli k Šaulu govoreći: »David se kod nas sakrio.«</p><p class="noviRedak"> </p><p class="stih1"> <span class="brojRetka" id="3">3</span>Spasi me, Bože, svojim imenom</p><p class="stih2">i jakošću svojom izbori mi pravdu!</p><p class="stih1"> <span class="brojRetka" id="4">4</span>Poslušaj, Bože, moju molitvu</p><p class="stih2">i usliši riječi usta mojih!</p><p class="noviRedak"> </p><p class="stih1"> <span class="brojRetka" id="5">5</span>Oholice ustadoše na me</p><p class="stih2">i moj život traže silnici:</p><p class="stih2">na Boga se ne osvrću.</p><p class="noviRedak"> </p><p class="stih1"> <span class="brojRetka" id="6">6</span>Evo, Bog mi pomaže,</p><p class="stih2">Gospodin krijepi život moj.</p><p class="stih1"> <span class="brojRetka" id="7">7</span>Okreni nesreću na dušmane moje,</p><p class="stih2">zatri ih u vjernosti svojoj.</p><p class="noviRedak"> </p><p class="stih1"> <span class="brojRetka" id="8">8</span>Od srca rado ću ti žrtvovati,</p><p class="stih2">slavit ću ti ime, Jahve, jer je dobrostivo,</p><p class="stih1"> <span class="brojRetka" id="9">9</span>jer ti me izbavi iz svake nevolje,</p><p class="stih2">i oko moje vidje postiđene moje dušmane.</p>