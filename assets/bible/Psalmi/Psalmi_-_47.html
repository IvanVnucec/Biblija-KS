<h2>PSALAM 47 (46)</h2><h3>Jahve – Kralj Izraela i Kralj svijeta</h3><p class="stih1"> <span class="brojRetka" id="1">1</span>Zborovođi.</p><p class="stih2">Sinova Korahovih. Psalam.</p><p class="stih1"> <span class="brojRetka" id="2">2</span>Narodi svi, plješćite rukama,</p><p class="stih2">kličite Bogu glasom radosnim.</p><p class="noviRedak"> </p><p class="stih1"> <span class="brojRetka" id="3">3</span>Jer Jahve je to – svevišnji, strašan,</p><p class="stih2">kralj velik nad zemljom svom.</p><p class="stih1"> <span class="brojRetka" id="4">4</span>Narode je nama podložio,</p><p class="stih2">pogane stavio pod noge naše,</p><p class="noviRedak"> </p><p class="stih1"> <span class="brojRetka" id="5">5</span>baštinu nam odabrao –</p><p class="stih2">ponos Jakova, svoga ljubimca.</p><p class="noviRedak"> </p><p class="stih1"> <span class="brojRetka" id="6">6</span>Uzlazi Bog uz klicanje,</p><p class="stih2">Jahve uza zvuke trublje.</p><p class="noviRedak"> </p><p class="stih1"> <span class="brojRetka" id="7">7</span>Pjevajte Bogu, pjevajte,</p><p class="stih2">pjevajte kralju našemu, pjevajte!</p><p class="noviRedak"> </p><p class="stih1"> <span class="brojRetka" id="8">8</span>Jer on je kralj nad zemljom svom,</p><p class="stih2">pjevajte Bogu, pjevači vrsni!</p><p class="stih1"> <span class="brojRetka" id="9">9</span>Bog kraljuje nad narodima,</p><p class="stih2">stoluje Bog na svetom prijestolju.</p><p class="noviRedak"> </p><p class="stih1"> <span class="brojRetka" id="10">10</span>Prvaci se pribiru poganski</p><p class="stih2">k narodu Boga Abrahamova.</p><p class="stih2">Božji su svi vlastodršci zemlje,</p><p class="stih2">nad svima on je uzvišen.</p>