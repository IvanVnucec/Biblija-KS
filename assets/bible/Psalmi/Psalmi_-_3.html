<h2>PSALAM 3</h2><h3>Jutarnji vapaj progonjena pravednika</h3><p class="stih1"> <span class="brojRetka" id="1">1</span>Psalam. Davidov.</p><p class="stih2">Kad je David bježao pred sinom Abšalomom.</p><p class="stih1"> <span class="brojRetka" id="2">2</span>Jahve, koliko je tlačitelja mojih,</p><p class="stih2">koliki se podižu na me!</p><p class="stih1"> <span class="brojRetka" id="3">3</span>Mnogi su što o meni zbore:</p><p class="stih2">»Nema mu spasenja u Bogu!«</p><p class="stih1"> <span class="brojRetka" id="4">4</span>Ti si ipak štit moj, Jahve;</p><p class="stih2">slavo moja, ti mi glavu podižeš.</p><p class="stih1"> <span class="brojRetka" id="5">5</span>Iza sveg glasa Jahvi zavapih,</p><p class="stih2">i on me usliša sa svete gore svoje.</p><p class="noviRedak"> </p><p class="stih1"> <span class="brojRetka" id="6">6</span>Sad mogu leć’ i usnuti,</p><p class="stih2">i onda ustat’ jer me Jahve drži.</p><p class="stih1"> <span class="brojRetka" id="7">7</span>Ne bojim se tisuća ljudi</p><p class="stih2">što me opsjedaju dušmanski.</p><p class="noviRedak"> </p><p class="stih1"> <span class="brojRetka" id="8">8</span>Ustani, o Jahve!</p><p class="stih2">Spasi me, o Bože moj!</p><p class="stih1">Ti udaraš po obrazu sve neprijatelje moje,</p><p class="stih2">opakima zube razbijaš.</p><p class="noviRedak"> </p><p class="stih1"> <span class="brojRetka" id="9">9</span>U Jahve je spasenje:</p><p class="stih2">na tvom narodu tvoj je blagoslov!</p>