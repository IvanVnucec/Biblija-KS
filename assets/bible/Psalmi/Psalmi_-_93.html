<h2>PSALAM 93 (92)</h2><h3>Jahve – Kralj svemira</h3><p class="stih1"> <span class="brojRetka" id="1">1</span>Jahve kraljuje, u sjaj zaodjeven,</p><p class="stih2">Jahve zaodjeven moći i opasan.</p><p class="stih1">Čvrsto stoji krug zemaljski,</p><p class="stih2">neće se poljuljati.</p><p class="stih1"> <span class="brojRetka" id="2">2</span>Čvrsto je prijestolje tvoje odiskona,</p><p class="stih2">ti si od vječnosti!</p><p class="noviRedak"> </p><p class="stih1"> <span class="brojRetka" id="3">3</span>Rijeke podižu, Jahve,</p><p class="stih2">rijeke podižu glase svoje,</p><p class="stih2">rijeke podižu svoj bučni huk.</p><p class="noviRedak"> </p><p class="stih1"> <span class="brojRetka" id="4">4</span>Jači od glasova voda golemih,</p><p class="stih2">silniji od bijesnoga mora:</p><p class="stih2">silan je Jahve u visinama.</p><p class="noviRedak"> </p><p class="stih1"> <span class="brojRetka" id="5">5</span>Tvoja su svjedočanstva predostojna,</p><p class="stih2">svetost je ures doma tvojega,</p><p class="stih2">Jahve, u sve dane!</p>