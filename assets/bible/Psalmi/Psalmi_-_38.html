<h2>PSALAM 38 (37)</h2><h3>Molitva u nevolji</h3><p class="stih1"> <span class="brojRetka" id="1">1</span>Psalam. Davidov.</p><p class="stih2">Za spomen.</p><p class="stih1"> <span class="brojRetka" id="2">2</span>Jahve, u srdžbi svojoj nemoj me karati,</p><p class="stih2">i nemoj me kazniti u svojemu gnjevu.</p><p class="stih1"> <span class="brojRetka" id="3">3</span>Strijele se tvoje u me zabodoše,</p><p class="stih2">ruka me tvoja teško pritisnu:</p><p class="stih1"> <span class="brojRetka" id="4">4</span>na tijelu mi ništa zdravo nema zbog gnjeva tvog,</p><p class="stih2">od grijeha mojih mira mi nema kostima.</p><p class="noviRedak"> </p><p class="stih1"> <span class="brojRetka" id="5">5</span>Zloće moje glavu su mi nadišle,</p><p class="stih2">kao preteško breme tište me.</p><p class="stih1"> <span class="brojRetka" id="6">6</span>Rane moje zaudaraju i gnjiju</p><p class="stih2">zbog bezumnosti moje.</p><p class="stih1"> <span class="brojRetka" id="7">7</span>Pogurih se sav i zgrčih,</p><p class="stih2">povazdan lutam žalostan.</p><p class="noviRedak"> </p><p class="stih1"> <span class="brojRetka" id="8">8</span>Moji bokovi puni su ognjice,</p><p class="stih2">na tijelu mi ništa zdravo nema.</p><p class="stih1"> <span class="brojRetka" id="9">9</span>Iscrpljen sam i satrven posve,</p><p class="stih2">stenjem od jecanja srca svojega.</p><p class="noviRedak"> </p><p class="stih1"> <span class="brojRetka" id="10">10</span>O Gospode, sve su mi želje pred tobom,</p><p class="stih2">i vapaji moji nisu ti skriveni.</p><p class="stih1"> <span class="brojRetka" id="11">11</span>Srce mi udara silno, snaga me ostavlja</p><p class="stih2">i svjetlost vida očinjeg gasi se.</p><p class="noviRedak"> </p><p class="stih1"> <span class="brojRetka" id="12">12</span>Prijatelji i drugovi od rana mojih uzmakoše,</p><p class="stih2">i moji najbliži stoje daleko.</p><p class="stih1"> <span class="brojRetka" id="13">13</span>Namještaju mi zamke oni koji mi život vrebaju,</p><p class="stih2">koji mi žele nesreću, propašću mi prijete</p><p class="stih2">i uvijek smišljaju prijevare.</p><p class="noviRedak"> </p><p class="stih1"> <span class="brojRetka" id="14">14</span>A ja sam kao gluh i ništa ne čujem</p><p class="stih2">i, kao nijem, usta ne otvaram.</p><p class="stih1"> <span class="brojRetka" id="15">15</span>Postadoh k’o čovjek koji ne čuje</p><p class="stih2">i koji u ustima nema odgovora.</p><p class="noviRedak"> </p><p class="stih1"> <span class="brojRetka" id="16">16</span>Jer u tebe se, o Jahve, uzdam,</p><p class="stih2">ti ćeš me uslišati, Jahve, Bože moj!</p><p class="stih1"> <span class="brojRetka" id="17">17</span>Rekoh: »Nek’ se ne raduju nada mnom;</p><p class="stih2">kad mi noga posrne, nek’ se ne uzdižu nada mnom!«</p><p class="stih1"> <span class="brojRetka" id="18">18</span>Jer umalo ne propadoh,</p><p class="stih2">i moja je bol svagda preda mnom.</p><p class="stih1"> <span class="brojRetka" id="19">19</span>Bezakonje svoje ja priznajem</p><p class="stih2">i pun sam žalosti zbog grijeha svojega.</p><p class="noviRedak"> </p><p class="stih1"> <span class="brojRetka" id="20">20</span>A koji su bez razloga protiv mene, moćni su,</p><p class="stih2">i mnogi su koji me mrze nepravedno.</p><p class="stih1"> <span class="brojRetka" id="21">21</span>Za dobro zlom mi uzvraćaju,</p><p class="stih2">protive mi se što tražim dobro.</p><p class="noviRedak"> </p><p class="stih1"> <span class="brojRetka" id="22">22</span>O Jahve, ne ostavljaj me!</p><p class="stih2">Bože moj, ne udaljuj se od mene!</p><p class="stih1"> <span class="brojRetka" id="23">23</span>Požuri se meni u pomoć,</p><p class="stih2">Gospode, spase moj!</p>