<h2>PSALAM 137 (136)</h2><h3>Prognanikova pjesma</h3><p class="stih1"> <span class="brojRetka" id="1">1</span>Na obali rijeka babilonskih</p><p class="stih2">sjeđasmo i plakasmo</p><p class="stih2">spominjući se Siona;</p><p class="stih1"> <span class="brojRetka" id="2">2</span>o vrbe naokolo</p><p class="stih2">harfe svoje bijasmo povješali.</p><p class="noviRedak"> </p><p class="stih1"> <span class="brojRetka" id="3">3</span>I tada naši tamničari</p><p class="stih2">zaiskaše od nas da pjevamo,</p><p class="stih2">porobljivači naši zaiskaše da se veselimo:</p><p class="stih2">»Pjevajte nam pjesmu sionsku!«</p><p class="noviRedak"> </p><p class="stih1"> <span class="brojRetka" id="4">4</span>Kako da pjesmu Jahvinu pjevamo</p><p class="stih2">u zemlji tuđinskoj!</p><p class="stih1"> <span class="brojRetka" id="5">5</span>Nek’ se osuši desnica moja,</p><p class="stih2">Jeruzaleme, ako tebe zaboravim!</p><p class="noviRedak"> </p><p class="stih1"> <span class="brojRetka" id="6">6</span>Nek’ mi se jezik za nepce prilijepi</p><p class="stih2">ako spomen tvoj smetnem ja ikada,</p><p class="stih2">ako ne stavim Jeruzalem</p><p class="stih2">vrh svake radosti svoje!</p><p class="noviRedak"> </p><p class="stih1"> <span class="brojRetka" id="7">7</span>Ne zaboravi, Jahve, sinovima Edoma</p><p class="stih2">kako su u dan kobni Jeruzalemov</p><p class="stih2">vikali oni: »Rušite!</p><p class="stih2">Srušite ga do temelja!«</p><p class="noviRedak"> </p><p class="stih1"> <span class="brojRetka" id="8">8</span>Kćeri babilonska, pustošiteljice,</p><p class="stih2">blažen koji ti vrati milo za drago</p><p class="stih2">za sva zla što si nam ih nanijela!</p><p class="stih1"> <span class="brojRetka" id="9">9</span>Blažen koji zgrabi i smrska</p><p class="stih2">o stijenu tvoju dojenčad!</p>