<h2>PSALAM 144 (143)</h2><h3>Himna za borbu i pobjedu</h3><p class="stih1"> <span class="brojRetka" id="1">1</span>Davidov.</p><p class="stih1">Blagoslovljen Jahve, hridina moja:</p><p class="stih2">ruke mi uči boju a prste ratu.</p><p class="stih1"> <span class="brojRetka" id="2">2</span>On je ljubav moja i tvrđava moja,</p><p class="stih2">zaštita moja, izbavitelj moj,</p><p class="stih1">štit moj za koji se sklanjam;</p><p class="stih2">on mi narode stavlja pod noge!</p><p class="noviRedak"> </p><p class="stih1"> <span class="brojRetka" id="3">3</span>Što je čovjek, o Jahve, da ga poznaješ,</p><p class="stih2">što li čedo ljudsko da ga se spominješ?</p><p class="stih1"> <span class="brojRetka" id="4">4</span>Poput daška je čovjek,</p><p class="stih2">dani njegovi kao sjena nestaju.</p><p class="noviRedak"> </p><p class="stih1"> <span class="brojRetka" id="5">5</span>Jahve, nagni svoja nebesa i siđi,</p><p class="stih2">takni bregove: i zadimit će se!</p><p class="stih1"> <span class="brojRetka" id="6">6</span>Sijevni munjom i rasprši dušmane,</p><p class="stih2">odapni strijele i rasprši ih!</p><p class="noviRedak"> </p><p class="stih1"> <span class="brojRetka" id="7">7</span>Ruku pruži iz visina,</p><p class="stih2">istrgni me i spasi iz voda beskrajnih,</p><p class="stih2">iz šaka sinova tuđinskih:</p><p class="stih1"> <span class="brojRetka" id="8">8</span>laži govore usta njihova,</p><p class="stih2">a desnica krivo priseže.</p><p class="noviRedak"> </p><p class="stih1"> <span class="brojRetka" id="9">9</span>Pjevat ću ti, Bože, pjesmu novu,</p><p class="stih2">na harfi od deset žica svirat ću.</p><p class="stih1"> <span class="brojRetka" id="10">10</span>Ti daješ pobjedu kraljevima,</p><p class="stih2">koji si spasio Davida, slugu svojega.</p><p class="noviRedak"> </p><p class="stih1">Od pogubna mača  <span class="brojRetka" id="11">11</span>spasi mene,</p><p class="stih2">oslobodi me iz ruke tuđinske;</p><p class="stih2">laži govore usta njihova,</p><p class="stih2">a desnica krivo priseže.</p><p class="noviRedak"> </p><p class="stih1"> <span class="brojRetka" id="12">12</span>Daj da nam sinovi budu kao biljke</p><p class="stih2">što rastu od mladosti svoje;</p><p class="stih2">a kćeri naše kao stupovi ugaoni,</p><p class="stih2">krasne poput hramskog stupovlja;</p><p class="stih1"> <span class="brojRetka" id="13">13</span>da nam žitnice budu pune svakog obilja,</p><p class="stih2">s plodovima svakojakim u izobilju;</p><p class="stih1"> <span class="brojRetka" id="14">14</span>ovce naše plodile se na tisuće,</p><p class="stih2">plodile se beskrajno na našim poljima;</p><p class="stih2">stoka naša neka bude tovna!</p><p class="stih1">U zidinama nam ne bilo proboja ni ropstva</p><p class="stih2">ni plača na ulicama našim!</p><p class="noviRedak"> </p><p class="stih1"> <span class="brojRetka" id="15">15</span>Blago narodu kojem je tako,</p><p class="stih2">blago narodu kojem je Jahve Bog!</p>