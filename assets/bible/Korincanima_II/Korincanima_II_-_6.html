<p class="pocetakParagrafa"> <span class="brojRetka" id="1">1</span>Kao suradnici opominjemo vas da ne primite uzalud milosti Božje.  <span class="brojRetka" id="2">2</span>Jer on veli: U vrijeme milosti usliših te i u dan spasa pomogoh ti. Evo sad je vrijeme milosno, evo sad je vrijeme spasa.</p><p class="pocetakParagrafa"> <span class="brojRetka" id="3">3</span>Ni u čemu ne dajemo nikakve sablazni da se ne kudi ova služba,  <span class="brojRetka" id="4">4</span>nego se u svemu iskazujemo kao poslužitelji Božji: velikom postojanošću u nevoljama, u potrebama, u tjeskobama,  <span class="brojRetka" id="5">5</span>pod udarcima, u tamnicama, u bunama, u naporima, u bdjenjima, u postovima,  <span class="brojRetka" id="6">6</span>u čistoći, u spoznanju, u velikodušnosti, u dobroti, u Duhu Svetomu, u ljubavi nehinjenoj,  <span class="brojRetka" id="7">7</span>u riječi istinitoj, u snazi Božjoj; oružjem pravde zdesna i slijeva;  <span class="brojRetka" id="8">8</span>slavom i sramotom; zlim i dobrim glasom; kao zavodnici, a istiniti;  <span class="brojRetka" id="9">9</span>kao nepoznati, a poznati; kao umirući, a evo živimo; kao kažnjeni, a ne ubijeni;  <span class="brojRetka" id="10">10</span>kao žalosni, a uvijek radosni; kao siromašni, a mnoge obogaćujemo; kao oni koji ništa nemaju, a sve posjeduju.</p><p class="pocetakParagrafa"> <span class="brojRetka" id="11">11</span>Usta su naša otvorena vama, Korinćani, srce naše rašireno.  <span class="brojRetka" id="12">12</span>Nije vam tijesno u nama, ali je tijesno u vašim grudima.  <span class="brojRetka" id="13">13</span>Za uzdarje – kao djeci govorim – raširite se i vi.</p><p class="noviRedak"> <h4>Hram Boga živoga</h4><p class="pocetakParagrafa"> <span class="brojRetka" id="14">14</span>Ne ujarmljujte se s nevjernicima. Ta što ima pravednost s bezakonjem? Ili kakvo zajedništvo svjetlo s tamom?  <span class="brojRetka" id="15">15</span>Kakvu slogu Krist s Belijarom? Ili kakav dio vjernik s nevjernikom?  <span class="brojRetka" id="16">16</span>Kakav sporazum hram Božji s idolima? Jer mi smo hram Boga živoga, kao što reče Bog:</p><p class="noviRedak"> </p><p class="stih1">Prebivat ću u njima</p><p class="stih1">i hoditi među njima;</p><p class="stih1">i bit ću Bog njihov,</p><p class="stih1">a oni narod moj.</p><p class="stih1"> <span class="brojRetka" id="17">17</span>Zato iziđite iz njihove sredine</p><p class="stih1">i odvojite se, govori Gospodin,</p><p class="stih1">i ništa nečisto ne dotičite</p><p class="stih1">i ja ću vas primiti.</p><p class="stih1"> <span class="brojRetka" id="18">18</span>I bit ću vam otac</p><p class="stih1">i vi ćete mi biti sinovi i kćeri,</p><p class="stih1">veli Gospodin Svemogući.</p></p>