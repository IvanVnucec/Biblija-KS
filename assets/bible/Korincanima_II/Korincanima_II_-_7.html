<p class="pocetakParagrafa"> <span class="brojRetka" id="1">1</span>Dakle, budući da imamo ta obećanja, očistimo se, ljubljeni, od svake ljage tijela i duha te dovršimo posvećenje u strahu Božjemu.</p><p class="noviRedak"> <h4>Pavlova radost zbog pokajanja Crkve</h4><p class="pocetakParagrafa"> <span class="brojRetka" id="2">2</span>Shvatite nas! Nikomu nismo nanijeli nepravde, nikoga nismo upropastili, nikoga zakinuli.  <span class="brojRetka" id="3">3</span>Ne govorim da osudim. Ta rekoh već: u srcima ste našim te umiremo i živimo zajedno.  <span class="brojRetka" id="4">4</span>Veliko je moje pouzdanje u vas, uvelike se vama ponosim. Pun sam utjehe, obilujem radošću uza svu nevolju našu.</p><p class="pocetakParagrafa"> <span class="brojRetka" id="5">5</span>Doista, i kada dođosmo u Makedoniju, nikakva spokoja nije imalo tijelo naše, nego nevolje odasvud: izvana borbe, iznutra strepnje.  <span class="brojRetka" id="6">6</span>Ali Bog, tješitelj poniznih, utješi nas dolaskom Titovim.  <span class="brojRetka" id="7">7</span>Ne samo dolaskom njegovim nego i utjehom kojom se utješi zbog vas: obavijesti nas o vašoj čežnji, vašem jadikovanju, vašoj žarkoj ljubavi prema meni tako da se još većma obradovah.</p><p class="pocetakParagrafa"> <span class="brojRetka" id="8">8</span>Doista, ako sam vas i ožalostio onom poslanicom, nije mi žao; ako mi i bijaše žao – vidim uistinu da vas je ta poslanica makar i načas ožalostila –  <span class="brojRetka" id="9">9</span>sad se radujem, ne što ste se ožalostili, nego što ste se ožalostili na obraćenje. Jer ožalostili ste se po Božju te zbog nas ni u čemu niste štetovali.  <span class="brojRetka" id="10">10</span>Jer žalost po Božju rađa neopozivo spasonosnim obraćenjem, a žalost svjetovna rađa smrću.  <span class="brojRetka" id="11">11</span>Gle, doista baš to što ste se po Božju ožalostili, kolikom gorljivošću urodi među vama, pa opravdavanjem, pa ogorčenjem, pa strahom, pa čežnjom, pa revnošću, pa kažnjavanjem. Svime ste time pokazali da ste u onome nedužni.  <span class="brojRetka" id="12">12</span>Ako sam vam dakle pisao, nisam to zbog uvreditelja ni zbog uvrijeđenoga, nego zbog toga da vam se očituje vaša gorljivost za nas pred Bogom.  <span class="brojRetka" id="13">13</span>To nas je utješilo. A povrh te naše utjehe još se mnogo više obradovasmo zbog radosti Titove jer svi vi okrijepiste duh njegov.  <span class="brojRetka" id="14">14</span>Doista, ako sam mu se što vama pohvalio, ne postidjeh se, nego kao što smo po istini vama govorili, tako je istina bila i pohvala naša pred Titom.  <span class="brojRetka" id="15">15</span>I njegovo je srce prema vama još nježnije kad se sjeti poslušnosti svih vas, kako ga sa strahom i trepetom primiste.  <span class="brojRetka" id="16">16</span>Radujem se što se u svemu mogu pouzdati u vas.</p></p>