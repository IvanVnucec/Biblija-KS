<h4>Roboamovo vladanje</h4><p class="pocetakParagrafa"> <span class="brojRetka" id="1">1</span>Došavši u Jeruzalem, skupi sav dom Judin i Benjaminov, sto i osamdeset tisuća vrsnih ratnika, da udare na Izraela i da Roboamu vrate kraljevstvo.  <span class="brojRetka" id="2">2</span>Ali dođe Jahvina riječ Božjem čovjeku Šemaji:</p><p class="pocetakParagrafa"> <span class="brojRetka" id="3">3</span>»Kaži Salomonovu sinu Roboamu, judejskomu kralju, i svim Izraelcima u Judinu i Benjaminovu plemenu:  <span class="brojRetka" id="4">4</span>Ovako veli Jahve: ‘Ne idite se tući s braćom! Neka se svatko vrati svojoj kući, jer je ovo poteklo od mene.’«</p><p class="pocetakParagrafa">I oni poslušaše riječ Jahvinu, vratiše se i ne udariše na Jeroboama.</p><p class="pocetakParagrafa"> <span class="brojRetka" id="5">5</span>Roboam, stolujući u Jeruzalemu, poče dizati tvrde gradove po Judeji.  <span class="brojRetka" id="6">6</span>Tako je sagradio Betlehem, Etam, Tekou,  <span class="brojRetka" id="7">7</span>Bet Sur, Sokon, Adulam,  <span class="brojRetka" id="8">8</span>Gat, Maresu, Zif,  <span class="brojRetka" id="9">9</span>Adorajim, Lakiš, Azeku,  <span class="brojRetka" id="10">10</span>Soru, Ajalon i Hebron, tvrde gradove u Judinu i Benjaminovu plemenu.  <span class="brojRetka" id="11">11</span>Utvrdivši gradove, postavi im zapovjednike i dovuče zalihe hrane, ulja i vina;  <span class="brojRetka" id="12">12</span>u svaki pojedini grad stavi štitova i kopalja i utvrdi ih vrlo jako. Tako je on imao Judino i Benjaminovo pleme.</p><p class="noviRedak"> <h4>Svećenstvo prelazi k Roboamu</h4><p class="pocetakParagrafa"> <span class="brojRetka" id="13">13</span>Svećenici i leviti, koji su bili po svem Izraelu, pristupiše k njemu iz svih krajeva.  <span class="brojRetka" id="14">14</span>Leviti ostaviše pašnjake i posjed te otiđoše u Judeju i Jeruzalem, jer ih je bio odbacio Jeroboam i njegovi sinovi da ne obavljaju svećeničku službu Jahvi,  <span class="brojRetka" id="15">15</span>a postavio je svećenike za uzvišice, za jarce i za telad koju je napravio.  <span class="brojRetka" id="16">16</span>Za njima su iz svih izraelskih plemena dolazili u Jeruzalem da žrtvuju Jahvi, Bogu svojih otaca, oni koji su srcem tražili Jahvu, Boga Izraelova.  <span class="brojRetka" id="17">17</span>Tako su utvrdili judejsko kraljevstvo i osokolili Salomonova sina Roboama za tri godine, jer su tri godine živjeli poput Davida i Salomona. </p><p class="noviRedak"> <h4>Roboamova nevjera</h4><p class="pocetakParagrafa"> <span class="brojRetka" id="18">18</span>Roboam je sebi uzeo za ženu Mahalatu, kćer Davidova sina Jerimota, i Abihajilu, kćer Jišajeva sina Eliaba,  <span class="brojRetka" id="19">19</span>koja mu rodi sinove: Jeuša, Šemarju i Zahama.  <span class="brojRetka" id="20">20</span>A poslije nje oženio se Abšalomovom kćerju Maakom, koja mu rodi Abiju, Etaja, Zizu i Šelomita.  <span class="brojRetka" id="21">21</span>Roboam je ljubio Abšalomovu kćer Maaku više od svih svojih žena i inoča, iako je uzeo osamnaest žena i šezdeset inoča i rodio dvadeset i osam sinova i šezdeset kćeri.  <span class="brojRetka" id="22">22</span>I Roboam postavi Maakina sina Abiju za poglavara i kneza nad njegovom braćom, jer ga je naumio postaviti za kralja.  <span class="brojRetka" id="23">23</span>I, mudro radeći, razmjesti sinove po svim judejskim i Benjaminovim krajevima, po svim tvrdim gradovima, davši im hrane izobila i poženivši ih s mnogo žena.</p><p class="noviRedak"> </p></p></p>