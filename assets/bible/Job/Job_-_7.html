<p class="pocetakParagrafa"> <span class="brojRetka" id="1">1</span>Nije l’ vojska život čovjekov na zemlji?</p><p class="pocetakParagrafa">Ne provodi l’ dane poput najamnika?</p><p class="stih1"> <span class="brojRetka" id="2">2</span>Kao što trudan rob za hladom žudi,</p><p class="stih2">poput nadničara štono plaću čeka,</p><p class="stih1"> <span class="brojRetka" id="3">3</span>mjeseci jada tako me zapadoše</p><p class="stih2">i noći su mučne meni dosuđene.</p><p class="stih1"> <span class="brojRetka" id="4">4</span>Liježuć’ mislim svagda: ‘Kada ću ustati?’</p><p class="stih2">A dižuć se: ‘Kada večer dočekati!’</p><p class="stih2">I tako se kinjim sve dok se ne smrkne.</p><p class="stih1"> <span class="brojRetka" id="5">5</span>Put moju crvi i blato odjenuše,</p><p class="stih2">koža na meni puca i raščinja se.</p><p class="stih1"> <span class="brojRetka" id="6">6</span>Dani moji brže od čunka prođoše,</p><p class="stih2">promakoše hitro bez ikakve nade.</p><p class="stih1"> <span class="brojRetka" id="7">7</span>Spomeni se: život moj je samo lahor</p><p class="stih2">i oči mi neće više vidjet’ sreće!</p><p class="stih1"> <span class="brojRetka" id="8">8</span>Prijateljsko oko neće me gledati;</p><p class="stih2">pogled svoj u mene upro si te sahnem.</p><p class="stih1"> <span class="brojRetka" id="9">9</span>Kao što se oblak gubi i raspline,</p><p class="stih2">tko u šeol siđe, više ne izlazi.</p><p class="stih1"> <span class="brojRetka" id="10">10</span>Domu svome natrag ne vraća se nikad,</p><p class="stih2">njegovo ga mjesto više ne poznaje.</p><p class="stih1"> <span class="brojRetka" id="11">11</span>Ustima ja svojim stoga branit’ neću,</p><p class="stih2">u tjeskobi duha govorit ću sada,</p><p class="stih2">u gorčini duše ja ću zajecati.</p><p class="stih1"> <span class="brojRetka" id="12">12</span>Zar sam more ili neman morska,</p><p class="stih2">pa si stražu nada mnom stavio?</p><p class="stih1"> <span class="brojRetka" id="13">13</span>Kažem li: ‘Na logu ću se smirit’,</p><p class="stih2">ležaj će mi olakšati muke’,</p><p class="stih1"> <span class="brojRetka" id="14">14</span>snovima me prestravljuješ tada,</p><p class="stih2">prepadaš me viđenjima mučnim.</p><p class="stih1"> <span class="brojRetka" id="15">15</span>Kamo sreće da mi se zadavit’!</p><p class="stih2">Smrt mi je od patnja mojih draža.</p><p class="stih1"> <span class="brojRetka" id="16">16</span>Ja ginem i vječno živjet’ neću;</p><p class="stih2">pusti me, tek dah su dani moji!</p><p class="stih1"> <span class="brojRetka" id="17">17</span>Što je čovjek da ga toliko ti cijeniš,</p><p class="stih2">da je srcu tvojem tako prirastao</p><p class="stih1"> <span class="brojRetka" id="18">18</span>i svakoga jutra da njega pohodiš</p><p class="stih2">i svakoga trena da ga iskušavaš?</p><p class="stih1"> <span class="brojRetka" id="19">19</span>Kada ćeš svoj pogled skinuti sa mene</p><p class="stih2">i dati mi barem pljuvačku progutat’?</p><p class="stih1"> <span class="brojRetka" id="20">20</span>Ako sam zgriješio, što učinih tebi,</p><p class="stih2">o ti koji pomno nadzireš čovjeka?</p><p class="stih2">Zašto si k’o metu mene ti uzeo,</p><p class="stih2">zbog čega sam tebi na teret postao?</p><p class="stih1"> <span class="brojRetka" id="21">21</span>Zar prijestupa moga ne možeš podnijeti</p><p class="stih2">i ne možeš prijeći preko krivnje moje?</p><p class="stih2">Jer, malo će proći i u prah ću leći,</p><p class="stih2">ti ćeš me tražiti, al’ me biti neće.«</p>