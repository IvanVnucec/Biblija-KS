<h4>Bog nije ravnodušan na ono što čovjek čini</h4><p class="pocetakParagrafa"> <span class="brojRetka" id="1">1</span>Elihu nastavi svoju besjedu i reče:</p><p class="stih1"> <span class="brojRetka" id="2">2</span>»Zar ti misliš da pravo svoje braniš,</p><p class="stih2">da pravednost pred Bogom dokazuješ,</p><p class="stih1"> <span class="brojRetka" id="3">3</span>kada mu kažeš: ‘Što ti je to važno,</p><p class="stih2">i ako griješim, što ti činim time?’</p><p class="stih1"> <span class="brojRetka" id="4">4</span>Na sve to ja ću odgovorit’ tebi</p><p class="stih2">i prijateljima tvojim ujedno.</p><p class="stih1"> <span class="brojRetka" id="5">5</span>Po nebu se obazri i promatraj!</p><p class="stih2">Gledaj oblake: od tebe su viši!</p><p class="stih1"> <span class="brojRetka" id="6">6</span>Ako griješiš, što si mu uradio,</p><p class="stih2">prijestupom svojim što si mu zadao?</p><p class="stih1"> <span class="brojRetka" id="7">7</span>Ako si prav, što si dodao njemu</p><p class="stih2">i što iz ruke tvoje on dobiva?</p><p class="stih1"> <span class="brojRetka" id="8">8</span>Opakost tvoja tebi slične pogađa i pravda tvoja čovjeku koristi.</p><p class="stih1"> <span class="brojRetka" id="9">9</span>Ali kad ispod teškog stenju jarma,</p><p class="stih2">kad vapiju na nasilje moćnika,</p><p class="stih1"> <span class="brojRetka" id="10">10</span>nitko ne kaže: ‘Gdje je Bog, moj tvorac,</p><p class="stih2">koji noć pjesmom veselom ispunja,</p><p class="stih1"> <span class="brojRetka" id="11">11</span>umnijim nas od zvijeri zemskih čini</p><p class="stih2">i mudrijima od ptica nebeskih?’</p><p class="stih1"> <span class="brojRetka" id="12">12</span>Tad vapiju, al’ on ne odgovara</p><p class="stih2">poradi oholosti zlikovaca.</p><p class="stih1"> <span class="brojRetka" id="13">13</span>Ali kako je isprazno tvrditi</p><p class="stih2">da Bog njihove ne čuje vapaje,</p><p class="stih2">da pogled na njih ne svraća Svesilni!</p><p class="stih1"> <span class="brojRetka" id="14">14</span>A kamoli tek kada ti govoriš:</p><p class="stih2">‘On ne vidi mene, parnica moja</p><p class="stih2">pred njime stoji, a ja na nj još čekam.’</p><p class="stih1"> <span class="brojRetka" id="15">15</span>Ili: ‘Njegova srdžba ne kažnjava,</p><p class="stih2">nimalo on za prijestupe ne mari.’</p><p class="stih1"> <span class="brojRetka" id="16">16</span>Isprazno tada otvara Job usta</p><p class="stih2">i besjede gomila nerazumne.«</p>