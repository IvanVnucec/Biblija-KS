<h4>Bog je daleko – zlo pobjeđuje</h4><p class="pocetakParagrafa"> <span class="brojRetka" id="1">1</span>Job progovori i reče:</p><p class="stih1"> <span class="brojRetka" id="2">2</span>»Zar mi je i danas tužaljka buntovna?</p><p class="stih2">Teška mu ruka iz mene vapaj budi:</p><p class="stih1"> <span class="brojRetka" id="3">3</span>o, kada bih znao kako ću ga naći,</p><p class="stih2">do njegova kako doprijeti prijestolja,</p><p class="stih1"> <span class="brojRetka" id="4">4</span>pred njim parnicu bih svoju razložio,</p><p class="stih2">iz mojih bi usta navrli dokazi.</p><p class="stih1"> <span class="brojRetka" id="5">5</span>Rad bih znati što bi meni odvratio</p><p class="stih2">i razumjeti riječ što bi je rekao!</p><p class="stih1"> <span class="brojRetka" id="6">6</span>Zar mu treba snage velike za raspru?</p><p class="stih2">Ne, dosta bi bilo da me on sasluša.</p><p class="stih1"> <span class="brojRetka" id="7">7</span>U protivniku bi vidio pravedna,</p><p class="stih2">i parnica moja tad bi pobijedila.</p><p class="noviRedak"> </p><p class="stih1"> <span class="brojRetka" id="8">8</span>Na istok krenem li, naći ga ne mogu;</p><p class="stih2">pođem li na zapad, ne razabirem ga.</p><p class="stih1"> <span class="brojRetka" id="9">9</span>Ištem na sjeveru, al’ ga ne opažam;</p><p class="stih2">nevidljiv je ako se k jugu okrenem.</p><p class="stih1"> <span class="brojRetka" id="10">10</span>Pa ipak, on dobro zna put kojim kročim!</p><p class="stih2">Neka me kuša: čist k’o zlato ću izići!</p><p class="stih1"> <span class="brojRetka" id="11">11</span>Noga mi se stopa njegovih držala,</p><p class="stih2">putem sam njegovim išao ne skrećuć’;</p><p class="stih1"> <span class="brojRetka" id="12">12</span>slušao sam nalog njegovih usana,</p><p class="stih2">pohranih mu riječi u grudima svojim.</p><p class="stih1"> <span class="brojRetka" id="13">13</span>Al’ htjedne li štogod, tko će ga odvratit’?</p><p class="stih2">Što zaželi dušom, to će ispuniti.</p><p class="stih1"> <span class="brojRetka" id="14">14</span>Izvršit će što je dosudio meni,</p><p class="stih2">kao i sve drugo što je odlučio!</p><p class="stih1"> <span class="brojRetka" id="15">15</span>Zbog toga pred njime sav ustravljen ja sam,</p><p class="stih2">i što više mislim, jače strah me hvata.</p><p class="stih1"> <span class="brojRetka" id="16">16</span>U komade Bog mi je srce smrvio,</p><p class="stih2">užasom me svega prožeo Svesilni,</p><p class="stih1"> <span class="brojRetka" id="17">17</span>premda nisam ni u tminama propao,</p><p class="stih2">ni u mraku što je lice moje zastro.</p><p class="noviRedak"> </p>