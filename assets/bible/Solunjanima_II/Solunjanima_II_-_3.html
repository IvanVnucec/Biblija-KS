<p class="pocetakParagrafa"> <span class="brojRetka" id="1">1</span>Uostalom, molite, braćo, za nas da riječ Gospodnja trči i proslavlja se kao i u vas  <span class="brojRetka" id="2">2</span>i da se oslobodimo nezgodnih i opakih ljudi. Jer nemaju svi vjere!  <span class="brojRetka" id="3">3</span>Ali vjeran je Gospodin koji će nas učvrstiti i sačuvati od Zloga.  <span class="brojRetka" id="4">4</span>A uzdamo se, u Gospodinu, u vas: da vršite i da ćete vršiti ono što vam zapovijedamo.  <span class="brojRetka" id="5">5</span>A Gospodin neka upravi srca vaša k ljubavi Božjoj i postojanosti Kristovoj.</p><p class="noviRedak"> <h2>III. PROTIV LIJENOSTI I NERADA</h2> <span class="brojRetka" id="6">6</span>Zapovijedamo vam, braćo, u ime Gospodina Isusa Krista da se klonite svakoga brata što živi neuredno i ne po predaji koju primiste od nas.  <span class="brojRetka" id="7">7</span>Ta sami znate kako nas treba nasljedovati. Jer dok bijasmo među vama, nismo živjeli neuredno:  <span class="brojRetka" id="8">8</span>ničiji kruh nismo badava jeli, nego smo u trudu i naporu noću i danju radili da ne bismo opteretili koga od vas.  <span class="brojRetka" id="9">9</span>Ne što ne bismo imali prava, nego da vam sebe damo za uzor koji ćete nasljedovati.  <span class="brojRetka" id="10">10</span>Doista, dok bijasmo u vas, ovo vam zapovijedasmo: Tko neće da radi, neka i ne jede!  <span class="brojRetka" id="11">11</span>A čujemo da neki od vas žive neuredno: ništa ne rade, nego dangube.  <span class="brojRetka" id="12">12</span>Takvima zapovijedamo i zaklinjemo ih u Gospodinu Isusu Kristu: neka s mirom rade i svoj kruh jedu.</p><p class="pocetakParagrafa"> <span class="brojRetka" id="13">13</span>Vama pak, braćo, neka ne dodija činiti dobro.  <span class="brojRetka" id="14">14</span>Ako li se tko ne pokorava našoj riječi u ovoj poslanici, zabilježite ga, ne drugujte s njime, da se postidi,  <span class="brojRetka" id="15">15</span>ali ga ne smatrajte neprijateljem, nego ga urazumljujte kao brata.</p><p class="noviRedak"> <h3>ŽELJA I POZDRAV</h3> <span class="brojRetka" id="16">16</span>A sam Gospodin mira dao vam mir zauvijek i na svaki način! Gospodin sa svima vama!</p><p class="pocetakParagrafa"> <span class="brojRetka" id="17">17</span>Pozdrav mojom rukom, Pavlovom. Ovo je znak u svakoj poslanici: ovako pišem.</p><p class="pocetakParagrafa"> <span class="brojRetka" id="18">18</span>Milost Gospodina našega Isusa Krista sa svima vama!</p>