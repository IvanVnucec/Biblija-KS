<p class="pocetakParagrafa"> <span class="brojRetka" id="1">1</span>Neka se nitko ne ženi ženom oca svoga i neka ne odgrće očeva pokrivača.«</p><p class="noviRedak"> <h4>Isključeni iz zajednice</h4><p class="pocetakParagrafa"> <span class="brojRetka" id="2">2</span>»Neka se u Jahvinu zajednicu ne prima onaj komu je stučena mošnjica ili odrezano udo.  <span class="brojRetka" id="3">3</span>Ni mješanac neka se ne prima u Jahvinu zajednicu; neka se njegovi ne primaju u zajednicu Jahvinu ni do desetog koljena.  <span class="brojRetka" id="4">4</span>Neka ne ulazi u Jahvinu zajednicu ni Amonac ni Moabac; nitko od njihovih, čak ni u deseto koljeno, ne smije nikad u zajednicu Jahvinu.  <span class="brojRetka" id="5">5</span>A sve zato što nisu izašli pred vas s kruhom i vodom kad bijaste na putu izišavši iz Egipta i što su za novce najmili sina Beorova, Bileama iz Petora u Aram Naharajimu, da te prokune.  <span class="brojRetka" id="6">6</span>Ali Jahve, Bog tvoj, ne htjede uslišati Bileama, nego ti Jahve, Bog tvoj, prometnu prokletstvo u blagoslov jer te ljubi Jahve, Bog tvoj.  <span class="brojRetka" id="7">7</span>Nikad ne promiči njihovo blagostanje i njihovo dobro u sve dane svoje dovijeka.  <span class="brojRetka" id="8">8</span>Nemoj prezirati Edomca, jer je on brat tvoj. Ne preziri ni Egipćanina, jer si bio došljak u zemlji njegovoj.  <span class="brojRetka" id="9">9</span>Njihovi potomci u trećem naraštaju mogu se primiti u Jahvinu zajednicu.«</p><p class="noviRedak"> <h4>Čistoća vojske u taboru</h4><p class="pocetakParagrafa"> <span class="brojRetka" id="10">10</span>»Kad pođeš s taborom na svoje neprijatelje, čuvaj se od svakoga zla.  <span class="brojRetka" id="11">11</span>Ako je među tvojima tko postao nečist zbog noćnog izljeva, neka iziđe iz tabora i neka se ne vraća u nj.  <span class="brojRetka" id="12">12</span>A predvečer neka se u vodi opere te u smiraj može opet u tabor.  <span class="brojRetka" id="13">13</span>Imaj izvan tabora mjesto gdje ćeš ići napolje.  <span class="brojRetka" id="14">14</span>Sa svojom opremom nosi i lopaticu: njome ćeš, kad ideš napolje, iskopati rupu i poslije zatrpati svoju nečist.  <span class="brojRetka" id="15">15</span>Ta Jahve, Bog tvoj, ide posred tvoga tabora da te štiti i da ti predaje neprijatelje. Stoga i tvoj tabor treba da bude svet: neka Jahve ne zapazi u tebe ništa nedolično, da se ne bi odvratio od tebe.«</p><p class="noviRedak"> <h4>Zaštita slabih</h4><p class="pocetakParagrafa"> <span class="brojRetka" id="16">16</span>»Ne smiješ gospodaru izručivati roba koji je od svoga gospodara utekao k tebi.  <span class="brojRetka" id="17">17</span>Neka boravi s tobom u tvojoj sredini, u mjestu što ga odabere u jednome od tvojih gradova gdje mu se svidi. Nemoj s njime loše postupati.</p><p class="pocetakParagrafa"> <span class="brojRetka" id="18">18</span>Neka ne bude svetišne bludnice među izraelskim kćerima i neka ne bude svetišnog bludnika među izraelskim sinovima!  <span class="brojRetka" id="19">19</span>Ne donosi u dom Jahve, Boga svoga, ni za kakav zavjet bludničine plaće ni pasjeg novca, jer je oboje odvratno Jahvi, Bogu tvome.</p><p class="pocetakParagrafa"> <span class="brojRetka" id="20">20</span>Ne traži kamata od svoga brata, niti kamata za novac, niti kamata na jestvine, niti kamata na bilo što gdje se obično traže.  <span class="brojRetka" id="21">21</span>Od tuđinca možeš tražiti kamate, ali ih od svoga brata nemoj tražiti, da ti Jahve, Bog tvoj, udijeli blagoslov u svakom pothvatu tvoje ruke u zemlji u koju ideš da je zaposjedneš.</p><p class="pocetakParagrafa"> <span class="brojRetka" id="22">22</span>Kad zavjetuješ kakav zavjet Jahvi, Bogu svome, ne oklijevaj da ga ispuniš. Zacijelo će ga Jahve, Bog tvoj, od tebe tražiti; i bio bi ti grijeh.  <span class="brojRetka" id="23">23</span>Ako se ne zavjetuješ, neće ti biti grijeh.  <span class="brojRetka" id="24">24</span>Ali ispuni ono što prijeđe preko tvojih usana, zavjet koji si svojim ustima slobodno učinio Jahvi, Bogu svome.</p><p class="pocetakParagrafa"> <span class="brojRetka" id="25">25</span>Ako uđeš u vinograd svoga susjeda, slobodno ti je zobati grožđa do mile volje, ali u svoj sud ne smiješ stavljati.  <span class="brojRetka" id="26">26</span>Ako uđeš u žito svoga susjeda, možeš kidati klasove rukom, ali ne smiješ prinositi srpa susjedovu žitu.«</p></p></p></p>