<p class="pocetakParagrafa"> <span class="brojRetka" id="1">1</span>Ne žrtvuj Jahvi, Bogu svome, ni vola ni ovna koji bi na sebi imao manu ili kakvo zlo, jer bi to bilo ružno pred Jahvom, Bogom tvojim.</p><p class="pocetakParagrafa"> <span class="brojRetka" id="2">2</span>Ako se u tvojoj sredini – u bilo kojem tvojem gradu što ti ga dade Jahve, Bog tvoj – nađe čovjek ili žena da učini što je zlo u očima Jahve, Boga tvoga, i krši njegov Savez:  <span class="brojRetka" id="3">3</span>otišavši da iskazuje štovanje drugim bogovima te se pokloni njima, suncu, mjesecu ili bilo čemu od nebeske vojske, a što sam ja zabranio,  <span class="brojRetka" id="4">4</span>i tebi se to javi i ti to čuješ, onda pomno istraži; i bude li istina i doista se ta grozota učinila u Izraelu,  <span class="brojRetka" id="5">5</span>onda toga čovjeka ili tu ženu koji učiniše takvu opačinu izvedi na gradska vrata te ih kamenuj da poginu.  <span class="brojRetka" id="6">6</span>Na smrt osuđeni neka se pogubi na iskaz dvojice ili trojice svjedoka. Na riječ jednoga svjedoka ne smije se pogubiti.  <span class="brojRetka" id="7">7</span>Neka najprije svjedoci dignu ruku na nj da ga smaknu, a poslije toga neka je digne sav narod. Tako ćeš iskorijeniti zlo iz svoje sredine.«</p><p class="noviRedak"> <h4>Vrhovni sud</h4><p class="pocetakParagrafa"> <span class="brojRetka" id="8">8</span>»Bude li ti preteško štogod rasuditi: ubojstvo, sukob o pravima, kakvu ozljedu ili svađu u tvome gradu, tada ustani i pođi u mjesto što ga odabere Jahve, Bog tvoj.  <span class="brojRetka" id="9">9</span>Obrati se svećenicima, levitima i sucu koji bude za ono vrijeme. Njih pitaj, oni će ti rasuditi.  <span class="brojRetka" id="10">10</span>I učini onako kako ti budu kazali u mjestu koje Jahve odabere. Pazi: sve učini kako te upute.  <span class="brojRetka" id="11">11</span>Uradi prema uputi koju ti dadnu i prema presudi koju donesu. Od presude koju ti kažu ne odstupaj ni desno ni lijevo.  <span class="brojRetka" id="12">12</span>Ako bi se tko drsko odupro i ne bi poslušao ni svećenika koji ondje stoji da služi Jahvi, Bogu tvome, ni suca, neka se taj čovjek pogubi. Tako ćeš iskorijeniti zlo iz Izraela,  <span class="brojRetka" id="13">13</span>a sav će se narod, kad sazna, bojati i više se neće drsko odupirati.«</p><p class="noviRedak"> <h4>Kralj</h4><p class="pocetakParagrafa"> <span class="brojRetka" id="14">14</span>»Kad stigneš u zemlju koju ti Jahve, Bog tvoj, daje; kad je zaposjedneš i u njoj se nastaniš, pa onda kažeš: ‘Želim da nad sobom postavim kralja, kako ga imaju svi drugi narodi oko mene’ –  <span class="brojRetka" id="15">15</span>tada ćeš onoga koga Jahve, Bog tvoj, odabere, sebi postaviti za kralja. Nekoga od svoje braće postavi sebi za kralja, a ne smiješ postavljati nad sobom tuđina koji ti nije brat.  <span class="brojRetka" id="16">16</span>Samo neka ne drži mnogo konja i ne šalje naroda u Egipat da poveća broj konja. Jer vam je Jahve rekao: ‘Ovim se putem nikada više ne vraćajte!’  <span class="brojRetka" id="17">17</span>I neka nema mnogo žena da mu srce ne pođe stranputicom; i neka sebi ne gomila srebra ni zlata!</p><p class="pocetakParagrafa"> <span class="brojRetka" id="18">18</span>A kad sjedne na kraljevsko prijestolje, neka sebi na svitak prepiše ovaj Zakon od svećenika Levijevaca.  <span class="brojRetka" id="19">19</span>Neka ga drži uza se; neka ga čita sve vrijeme svoga života da nauči bojati se Jahve, Boga svoga, držati sve riječi ovoga Zakona i vršiti ove odredbe;  <span class="brojRetka" id="20">20</span>da se svojim srcem ne uzdigne iznad svoje braće i da ne skrene od ove zapovijedi ni desno ni lijevo, kako bi dugo kraljevao, on i sinovi njegovi, u Izraelu.«</p></p></p>