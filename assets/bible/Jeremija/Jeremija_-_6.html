<h4>Još o najezdi</h4><p class="pocetakParagrafa"> <span class="brojRetka" id="1">1</span>Bježite, sinovi Benjaminovi,</p><p class="stih2">iz Jeruzalema!</p><p class="stih1">U Tekoi zatrubite u rog,</p><p class="stih2">na Bet Hakeremu podignite bojni stijeg!</p><p class="stih1">Jer sa sjevera se nadvija nesreća,</p><p class="stih2">propast velika.</p><p class="stih1"> <span class="brojRetka" id="2">2</span>Može li se Kći sionska</p><p class="stih2">usporedit’ s nježnom tratinom?</p><p class="stih1"> <span class="brojRetka" id="3">3</span>K njoj dolaze pastiri sa stadima.</p><p class="stih2">Svud oko nje razapeše šatore,</p><p class="stih2">svaki pase na dijelu svome.</p><p class="stih1"> <span class="brojRetka" id="4">4</span>»S njome zametnite sveti boj!</p><p class="stih2">Na noge! Navalimo usred dana!</p><p class="stih1">Jao nama, jer se dan naginje k zapadu,</p><p class="stih2">a večernje sjene duljaju!</p><p class="stih1"> <span class="brojRetka" id="5">5</span>Na noge! Navalimo usred noći,</p><p class="stih2">razrušimo dvore njene!«</p><p class="noviRedak"> </p><p class="stih1"> <span class="brojRetka" id="6">6</span>Jer ovako zbori Jahve nad vojskama:</p><p class="stih1">»Oborite stabla njena,</p><p class="stih2">podignite nasip oko Jeruzalema,</p><p class="stih1">to je grad laži,</p><p class="stih2">u njemu je sve samo tlačenje.</p><p class="stih1"> <span class="brojRetka" id="7">7</span>Kao što iz studenca izvire voda,</p><p class="stih2">tako iz njega opačina izvire.</p><p class="stih1">U njemu se čuje samo nasilje i pustošenje,</p><p class="stih2">preda mnom su svagda bolesti i rane.</p><p class="stih1"> <span class="brojRetka" id="8">8</span>Popravi se, Jeruzaleme,</p><p class="stih2">da mi se duša od tebe ne odvrati,</p><p class="stih1">da te ne pretvorim u pustoš,</p><p class="stih2">u zemlju nenastanjenu.«</p><p class="noviRedak"> </p><p class="stih1"> <span class="brojRetka" id="9">9</span>Ovako govori Jahve nad vojskama:</p><p class="stih1">»Paljetkuj, paljetkuj kao lozu</p><p class="stih2">ostatak Izraelov!</p><p class="stih1">Poput berača pruži ruke</p><p class="stih2">među čokote!«</p><p class="stih1"> <span class="brojRetka" id="10">10</span>Komu treba da govorim,</p><p class="stih2">koga da opomenem da me saslušaju?</p><p class="stih1">Gle, uho im je neobrezano,</p><p class="stih2">stog ne mogu čuti.</p><p class="stih1">Gle, riječ Jahvina postade im porugom,</p><p class="stih2">nije im mila.</p><p class="stih1"> <span class="brojRetka" id="11">11</span>Prepun sam gnjeva Jahvina,</p><p class="stih2">ne mogu više izdržati!</p><p class="stih1">– »Izlij ga, dakle, po djeci na ulici</p><p class="stih2">i na skupove mladića.</p><p class="stih1">Sve će ih obuzeti: muža i ženu,</p><p class="stih2">starca i čovjeka zrele dobi.</p><p class="stih1"> <span class="brojRetka" id="12">12</span>Njihove će kuće pripasti drugima,</p><p class="stih2">a tako i polja i žene im.</p><p class="stih1">Da, ispružit ću ruku svoju« – govori Jahve –</p><p class="stih2">»na stanovnike ove zemlje,</p><p class="stih1"> <span class="brojRetka" id="13">13</span>jer od najmanjega do najvećeg</p><p class="stih2">svi gramze za plijenom,</p><p class="stih1">od prorokâ do svećenikâ</p><p class="stih2">svi su varalice.</p><p class="stih1"> <span class="brojRetka" id="14">14</span>I olako liječe ranu naroda moga,</p><p class="stih2">vičući: ‘Mir! Mir!’</p><p class="stih2">Ali mira nema.</p><p class="noviRedak"> </p><p class="stih1"> <span class="brojRetka" id="15">15</span>Nek’ se postide što gnusobu počiniše,</p><p class="stih2">no oni više ne znaju što je stid,</p><p class="stih2">ne umiju se više crvenjeti.</p><p class="stih1">I zato će popadati s onima što padaju,</p><p class="stih2">srušit će se kad stanem kažnjavati« </p><p class="stih2">– govori Jahve.</p><p class="stih1"> <span class="brojRetka" id="16">16</span>Ovako govori Jahve:</p><p class="stih1">»Stanite na negdašnje putove,</p><p class="stih2">raspitajte se za iskonske staze: </p><p class="stih1">Koji put vodi k dobru? Njime pođite</p><p class="stih2">i naći ćete spokoj dušama svojim!</p><p class="stih2">Al’ oni rekoše: ‘Ne idemo!’</p><p class="stih1"> <span class="brojRetka" id="17">17</span>I postavih im stražare:</p><p class="stih2">‘Pazite na glas roga!’</p><p class="stih2">Al’ oni rekoše: ‘Nećemo paziti!’</p><p class="stih1"> <span class="brojRetka" id="18">18</span>Zato čujte, narodi,</p><p class="stih2">i vi pastiri stada njihovih!</p><p class="stih1"> <span class="brojRetka" id="19">19</span>Čuj, zemljo!</p><p class="stih1">Gle, dovodim zlo na ovaj narod,</p><p class="stih2">plod njihove pobune,</p><p class="stih1">jer oni ne slušahu riječi moje,</p><p class="stih2">zakon moj odbaciše.</p><p class="stih1"> <span class="brojRetka" id="20">20</span>Što će mi tamjan</p><p class="stih2">koji dolazi iz Šebe</p><p class="stih1">i trska mirisna</p><p class="stih2">iz zemlje daleke?</p><p class="stih1">Vaše mi paljenice nisu drage,</p><p class="stih2">nisu mi po volji klanice vaše.«</p><p class="stih1"> <span class="brojRetka" id="21">21</span>Zato ovako govori Jahve:</p><p class="stih1">»Evo postavljam narodu ovome</p><p class="stih2">prepreke o koje će se spotaći,</p><p class="stih1">oci i djeca zajedno,</p><p class="stih2">poginut će susjed zajedno s prijateljem.«</p><p class="noviRedak"> </p><p class="stih1"> <span class="brojRetka" id="22">22</span>Ovako govori Jahve:</p><p class="stih1">»Evo dolazi narod iz zemlje sjeverne,</p><p class="stih2">puk velik diže se s krajeva zemlje:</p><p class="stih1"> <span class="brojRetka" id="23">23</span>u ruci im lûk i koplje,</p><p class="stih2">okrutni su, nemilosrdni;</p><p class="stih1">graja im buči kao more,</p><p class="stih2">jašu na konjima,</p><p class="stih1">kao jedan za boj spremni</p><p class="stih2">protiv tebe, Kćeri sionska.«</p><p class="stih1"> <span class="brojRetka" id="24">24</span>Kad saznasmo novost,</p><p class="stih2">ruke nam klonuše,</p><p class="stih1">strava nas obuze,</p><p class="stih2">bol kao porodilju.</p><p class="stih1"> <span class="brojRetka" id="25">25</span>Ne izlazite u polja,</p><p class="stih2">ne idite na putove,</p><p class="stih1">jer mačevi dušmanski prijete,</p><p class="stih2">užas sve uokolo.</p><p class="stih1"> <span class="brojRetka" id="26">26</span>Kćeri mog naroda, kostrijet pripaši,</p><p class="stih2">pospi se pepelom,</p><p class="stih1">nariči k’o za jedincem</p><p class="stih2">tužaljku pregorku.</p><p class="stih1">Jer će doći nenadano</p><p class="stih2">na nas pustošnik.</p><p class="stih1"> <span class="brojRetka" id="27">27</span>Postavih te za ispitivača naroda mojeg</p><p class="stih2">da spoznaš i ispitaš putove njegove.</p><p class="stih1"> <span class="brojRetka" id="28">28</span>Svi su oni odmetnici najgori,</p><p class="stih2">okolo kleveću i mjed i željezo,</p><p class="stih2">svi su pokvareni.</p><p class="stih1"> <span class="brojRetka" id="29">29</span>Mijeh sopće</p><p class="stih2">da bi vatra proždrla olovo,</p><p class="stih1">zalud se ljevač trudi da ga rastopi:</p><p class="stih2">šljaka se ne da izlučiti.</p><p class="stih1"> <span class="brojRetka" id="30">30</span>»Srebro odbačeno«, tako ih zovu,</p><p class="stih2">jer ih Jahve odbaci!</p>