<h4>Jednostavnost</h4><p class="pocetakParagrafa"> <span class="brojRetka" id="1">1</span>Odložite dakle svaku zloću i svaku prijevaru, himbe i zavisti i sva klevetanja.  <span class="brojRetka" id="2">2</span>Kao novorođenčad žudite za duhovnim, nepatvorenim mlijekom da po njemu uzrastete za spasenje,  <span class="brojRetka" id="3">3</span>ako ste doista okusili kako je dobar Gospodin.</p><p class="noviRedak"> <h4>Novo svećenstvo</h4><p class="pocetakParagrafa"> <span class="brojRetka" id="4">4</span>Pristupite k njemu, Kamenu živomu što ga, istina, ljudi odbaciše, ali je u očima Božjim izabran, dragocjen,  <span class="brojRetka" id="5">5</span>pa se kao živo kamenje ugrađujte u duhovni Dom za sveto svećenstvo da prinosite žrtve duhovne, ugodne Bogu po Isusu Kristu.</p><p class="pocetakParagrafa"> <span class="brojRetka" id="6">6</span>Stoga stoji u Pismu:</p><p class="noviRedak"> </p><p class="stih2">Evo postavljam na Sionu</p><p class="stih2">kamen odabrani,</p><p class="stih2">dragocjeni kamen ugaoni:</p><p class="stih2">Tko u nj vjeruje,</p><p class="stih2">ne, neće se postidjeti.</p><p class="noviRedak"> </p><p class="pocetakParagrafa"> <span class="brojRetka" id="7">7</span>Vama dakle koji vjerujete – čast! A onima koji ne vjeruju – kamen koji odbaciše graditelji postade kamen zaglavni  <span class="brojRetka" id="8">8</span>i kamen spoticanja, stijena posrtanja; oni se o nj spotiču, neposlušni Riječi, za što su i određeni.</p><p class="pocetakParagrafa"> <span class="brojRetka" id="9">9</span>A vi ste rod izabrani, kraljevsko svećenstvo, sveti puk, narod stečeni da naviještate silna djela Onoga koji vas iz tame pozva k divnom svjetlu svojemu;  <span class="brojRetka" id="10">10</span>vi, nekoć Ne-narod, a sada Narod Božji; vi Ne-mili, a sada Mili.</p><p class="noviRedak"> <h4>Kršćani kao sluge Božje: među poganima</h4><p class="pocetakParagrafa"> <span class="brojRetka" id="11">11</span>Ljubljeni! Zaklinjem vas da se kao pridošlice i putnici klonite putenih požuda koje vojuju protiv duše;  <span class="brojRetka" id="12">12</span>življenje vaše među poganima neka bude uzorno da upravo onim za što vas sada potvaraju kao zločince, pošto promotre vaša dobra djela, proslave Boga u dan pohoda.</p><p class="noviRedak"> <h4>Prema vlastima</h4><p class="pocetakParagrafa"> <span class="brojRetka" id="13">13</span>Pokoravajte se svakoj ljudskoj ustanovi radi Gospodina: bilo kralju kao vrhovniku,  <span class="brojRetka" id="14">14</span>bilo upraviteljima jer ih on šalje da kazne zločince, a pohvale one koji dobro čine.  <span class="brojRetka" id="15">15</span>Doista, ovo je Božja volja: da čineći dobro ušutkate neznanje bezumnika.  <span class="brojRetka" id="16">16</span>Kao slobodni ljudi – ali ne kao oni kojima je sloboda tek pokrivalom zloće, već kao Božje sluge –  <span class="brojRetka" id="17">17</span>sve poštujte, bratstvo ljubite, Boga se bojte, kralja častite!</p><p class="noviRedak"> <h4>Prema naopakim gospodarima</h4><p class="pocetakParagrafa"> <span class="brojRetka" id="18">18</span>Sluge, budite sa svim poštovanjem pokorni gospodarima, ne samo dobrima i blagima nego i naopakima.  <span class="brojRetka" id="19">19</span>To je uistinu milost ako tko radi savjesti, radi Boga podnosi nevolje trpeći nepravedno.  <span class="brojRetka" id="20">20</span>Kakve li slave doista ako za grijehe udarani strpljivo podnosite? No ako dobro čineći trpite pa strpljivo podnosite, to je Bogu milo.</p><p class="noviRedak"> <h4>Primjer Krista Patnika</h4><p class="pocetakParagrafa"> <span class="brojRetka" id="21">21</span>Ta na to ste pozvani jer i Krist je trpio za vas i ostavio vam primjer da idete stopama njegovim.</p><p class="noviRedak"> </p><p class="stih1"> <span class="brojRetka" id="22">22</span>On koji grijeha ne učini</p><p class="stih1">nit mu usta prijevaru izustiše;</p><p class="stih1"> <span class="brojRetka" id="23">23</span>on koji na uvredu nije uvredom uzvraćao</p><p class="stih1">i mučen nije prijetio,</p><p class="stih1">prepuštajući to Sucu pravednom;</p><p class="stih1"> <span class="brojRetka" id="24">24</span>on koji u tijelu svom</p><p class="stih1">grijehe naše ponese na drvo</p><p class="stih1">da umrijevši grijesima</p><p class="stih1">pravednosti živimo;</p><p class="stih1">on čijom se modricom izliječiste.</p><p class="stih1"> <span class="brojRetka" id="25">25</span>Doista, poput ovaca lutaste,</p><p class="stih1">ali se sada obratiste</p><p class="stih1">k pastiru i čuvaru duša svojih.</p></p></p></p></p></p>