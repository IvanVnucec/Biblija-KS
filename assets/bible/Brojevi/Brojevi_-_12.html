<h4>Mirjam i Aron rogobore protiv Mojsija</h4><p class="pocetakParagrafa"> <span class="brojRetka" id="1">1</span>A Mirjam i Aron uzeše rogoboriti protiv Mojsija zbog žene Kušanke kojom se oženio; jer bijaše uzeo za ženu jednu Kušanku.</p><p class="pocetakParagrafa"> <span class="brojRetka" id="2">2</span>»Zar je samo Mojsiju govorio Jahve?« – rekoše mu. »Zar i nama nije govorio?« Jahve to ču.  <span class="brojRetka" id="3">3</span>Mojsije je bio veoma skroman čovjek, najskromniji čovjek na zemlji.</p><p class="noviRedak"> <h4>Jahvin odgovor</h4><p class="pocetakParagrafa"> <span class="brojRetka" id="4">4</span>I odmah reče Jahve Mojsiju, Aronu i Mirjam: »Vas se troje pojavite u Šatoru sastanka.« Njih se troje pojavi.  <span class="brojRetka" id="5">5</span>U stupu oblaka siđe Jahve te stade na ulazu u Šator. Zovnu Arona i Mirjam. Kad njih dvoje istupi naprijed,  <span class="brojRetka" id="6">6</span>reče Jahve:</p><p class="stih2">»Saslušajte riječi moje:</p><p class="stih2">Nađe li se među vama prorok,</p><p class="stih2">u viđenju njemu ja se javljam,</p><p class="stih2">u snu njemu progovaram.</p><p class="stih1"> <span class="brojRetka" id="7">7</span>Ali nije tako sa slugom mojim Mojsijem.</p><p class="stih2">Od svih u kući mojoj najvjerniji je on.</p><p class="stih1"> <span class="brojRetka" id="8">8</span>Iz usta u usta njemu ja govorim,</p><p class="stih2">očevidnošću, a ne zagonetkama,</p><p class="stih2">i lik Jahvin on smije gledati.</p><p class="stih2">Kako se onda niste bojali govoriti</p><p class="stih2">protiv sluge moga Mojsija?«</p><p class="pocetakParagrafa"> <span class="brojRetka" id="9">9</span>Uskipjevši gnjevom na njih, Jahve ode.  <span class="brojRetka" id="10">10</span>Čim se od šatora oblak udaljio, gle! Mirjam ogubavi, kao snijegom posuta. Aron se okrenu prema Mirjam, a to guba na njoj.</p><p class="noviRedak"> <h4>Mojsije posreduje za Mirjam</h4><p class="pocetakParagrafa"> <span class="brojRetka" id="11">11</span>Tada rekne Aron Mojsiju: »Gospodaru moj, ne svaljuj na nas kazne za grijeh koji smo u ludosti počinili i kojega smo krivci.  <span class="brojRetka" id="12">12</span>Ne daj da ona ostane kao mrtvo dijete kojemu je već na izlasku iz majčine utrobe meso napol uništeno!«</p><p class="pocetakParagrafa"> <span class="brojRetka" id="13">13</span>Tada zavapi Mojsije Jahvi: »Bože, molim te, ozdravi je!«</p><p class="pocetakParagrafa"> <span class="brojRetka" id="14">14</span>»Da joj je otac njezin pljunuo u lice«, reče Jahve Mojsiju, »zar se ne bi morala stidjeti sedam dana? Neka i ona bude odvojena izvan tabora sedam dana, pa neka se poslije opet pripusti.«</p><p class="pocetakParagrafa"> <span class="brojRetka" id="15">15</span>Tako je Mirjam bila odvojena izvan tabora sedam dana. Narod nije na put polazio dok Mirjam nije opet bila pripuštena.</p><p class="pocetakParagrafa"> <span class="brojRetka" id="16">16</span>Poslije toga narod krenu iz Haserota i utabori se u pustinji Paranu.</p></p></p>