<h4>Keturini sinovi</h4><p class="pocetakParagrafa"> <span class="brojRetka" id="1">1</span>Abraham je sebi uzeo još jednu ženu; zvala se Ketura.  <span class="brojRetka" id="2">2</span>Ona mu je rodila Zimrana, Jokšana, Medana, Midjana, Jišbaka i Šuaha.  <span class="brojRetka" id="3">3</span>A od Jokšana rodili se Šeba i Dedan. Dedanovi su potomci: Ašurci, Letušci i Leumci.  <span class="brojRetka" id="4">4</span>Sinovi su Midjanovi: Efa, Efer, Hanok, Abida i Eldaa. Sve su to potomci Keturini.</p><p class="noviRedak"> <h4>Smrt Abrahamova</h4><p class="pocetakParagrafa"> <span class="brojRetka" id="5">5</span>Abraham prenese sav svoj imutak na Izaka;  <span class="brojRetka" id="6">6</span>a sinovima od svojih suložnica dade Abraham samo darove i još ih za svoga života razašalje po istoku – daleko od svog sina Izaka – u istočni kraj.  <span class="brojRetka" id="7">7</span>Ovo je duljina Abrahamova života što ga je proživio: stotinu sedamdeset i pet godina.  <span class="brojRetka" id="8">8</span>Zatim Abraham preminu, umrije u sretnoj dobi – star i pun godina – te bi pridružen svojim precima.  <span class="brojRetka" id="9">9</span>Njegovi sinovi, Izak i Jišmael, sahrane ga u špilji Makpeli, na poljani Efrona, sina Hetita Sohara, nasuprot Mamri:  <span class="brojRetka" id="10">10</span>to je poljana što ju je Abraham kupio od Hetovih sinova. Ondje je sahranjen Abraham i njegova žena Sara.  <span class="brojRetka" id="11">11</span>Poslije Abrahamove smrti Bog je blagoslivljao njegova sina Izaka. Izak je živio blizu Beer Lahaj Roja.</p><p class="noviRedak"> <h4>Potomci Jišmaelovi</h4><p class="pocetakParagrafa"> <span class="brojRetka" id="12">12</span>Ovo je povijest Abrahamova sina Jišmaela, koga je Abrahamu rodila Sarina sluškinja, Egipćanka Hagara.  <span class="brojRetka" id="13">13</span>A ovo su sinovi Jišmaelovi, svaki po svom imenu i po svom rođenju: Jišmaelov prvenac Nebajot, Kedar, Adbeel, Mibsam,  <span class="brojRetka" id="14">14</span>Mišma, Duma, Masa,  <span class="brojRetka" id="15">15</span>Hadad, Tema, Jetur, Nafiš i Kedma.</p><p class="pocetakParagrafa"> <span class="brojRetka" id="16">16</span>To su Jišmaelovi sinovi i to su njihova imena prema njihovim naseljima i taborištima: dvanaest poglavica od isto toliko plemena.  <span class="brojRetka" id="17">17</span>A ovo je duljina Jišmaelova života: stotinu trideset i sedam godina. Zatim izdahnu; umrije i bi pridružen svojim precima.  <span class="brojRetka" id="18">18</span>Potomstvo mu se naselilo od Havile do Šura, koji je na istok Egiptu idući prema Ašuru. Nastaniše se nasuprot svojoj braći.</p><p class="noviRedak"> <h3>3. POVIJEST JAKOVLJEVA</h3><h4>Rođenje i mladost Ezava i Jakova</h4><p class="pocetakParagrafa"> <span class="brojRetka" id="19">19</span>Ovo je povijest Abrahamova sina Izaka: Izak se rodio od Abrahama.  <span class="brojRetka" id="20">20</span>Izaku je bilo četrdeset godina kad se oženio Rebekom, kćerkom Aramejca Betuela iz Padan Arama, a sestrom Aramejca Labana.</p><p class="pocetakParagrafa"> <span class="brojRetka" id="21">21</span>Izak se obrati Jahvi za svoju ženu jer je bila nerotkinja. Jahve ga usliša te njegova žena Rebeka zače.  <span class="brojRetka" id="22">22</span>No djeca se u njezinoj utrobi tako sudarala te ona uzviknu: »Ako je tako, zašto ću živjeti!« Ode, dakle, da se posavjetuje s Jahvom.  <span class="brojRetka" id="23">23</span>I Jahve joj reče:</p><p class="stih2">»Dva su svijeta u utrobi tvojoj;</p><p class="stih2">dva će se naroda iz tvog krila odijeliti.</p><p class="stih2">Narod će nad narodom gospodovati,</p><p class="stih2">stariji će služiti mlađemu.«</p><p class="pocetakParagrafa"> <span class="brojRetka" id="24">24</span>Došlo vrijeme da rodi, kad gle – blizanci u njezinoj utrobi.  <span class="brojRetka" id="25">25</span>Pojavi se prvi. Bio je crven; sav runjav kao ogrtač. Stoga mu nadjenuše ime Ezav.  <span class="brojRetka" id="26">26</span>Potom se pojavi njegov brat. Rukom se držao Ezavu za petu. Zato mu nadjenuše ime Jakov. Izaku je bilo šezdeset godina kad su oni rođeni.</p><p class="pocetakParagrafa"> <span class="brojRetka" id="27">27</span>Kad su dječaci odrasli, Ezav postane vješt lovac, čovjek pustare. Jakov je bio čovjek krotak i boravio je u šatorima.  <span class="brojRetka" id="28">28</span>Izaku je Ezav bio draži jer je volio divljač, a Rebeka je više voljela Jakova.</p><p class="pocetakParagrafa"> <span class="brojRetka" id="29">29</span>Jednom Jakov kuhaše jelo. Ezav stigne s polja, gladan.  <span class="brojRetka" id="30">30</span>Reče Ezav Jakovu: »Daj mi toga crvenog variva da pojedem jer sam izgladnio.« Stoga mu je ime Edom.  <span class="brojRetka" id="31">31</span>A Jakov odgovori: »Ustupi mi prije svoje prvorodstvo!«  <span class="brojRetka" id="32">32</span>Ezav reče: »Evo me skoro na smrti; što će mi prvorodstvo!«  <span class="brojRetka" id="33">33</span>Jakov nastavi: »Prije mi se zakuni!« On mu se zakune, i tako proda Jakovu svoje prvorodstvo.  <span class="brojRetka" id="34">34</span>Tada Jakov dade Ezavu kruha i čorbe od sočivice. Jeo je i pio, onda se digao i otišao. Tako Ezav pogazi svoje prvorodstvo.</p></p></p></p>