<p class="pocetakParagrafa"> <span class="brojRetka" id="1">1</span>Kad je David završio razgovor sa Šaulom, Jonatanova se duša prikloni Davidovoj duši i Jonatan ga zavolje kao samoga sebe.  <span class="brojRetka" id="2">2</span>Šaul zadrža Davida onoga istog dana kod sebe i nije mu dao da se vrati kući svoga oca.  <span class="brojRetka" id="3">3</span>I Jonatan sklopi savez s Davidom jer ga je ljubio kao samoga sebe.  <span class="brojRetka" id="4">4</span>I skide Jonatan plašt koji je imao na sebi i dade ga Davidu; tako i svoju odoru, čak i svoj mač, svoj lûk i svoj pojas.  <span class="brojRetka" id="5">5</span>Na svim svojim pohodima, kamo ga je god slao Šaul, David bijaše sretne ruke i Šaul ga postavi na čelo svojim ratnicima; omilje on svemu narodu, pa i Šaulovim dvoranima.</p><p class="noviRedak"> <h4>U Šaulu se budi ljubomora</h4><p class="pocetakParagrafa"> <span class="brojRetka" id="6">6</span>Za njihova povratka, kad se David vraćao ubivši Filistejca, izađoše žene iz svih gradova Izraelovih ususret kralju Šaulu veselo kličući, pjevajući i plešući uza zvuke bubnjeva i cimbala.  <span class="brojRetka" id="7">7</span>Žene su plešući pjevale:</p><p class="stih2">»Pobi Šaul svoje tisuće,</p><p class="stih2">David na desetke tisuća.«</p><p class="pocetakParagrafa"> <span class="brojRetka" id="8">8</span>Šaul se vrlo ražestio, nije mu bila draga ta pjesma. Zato reče: »Davidu su dale desetke tisuća, a meni samo tisuće! Još mu samo treba kraljevstvo!«  <span class="brojRetka" id="9">9</span>I od toga dana Šaul poprijeko gledaše Davida.</p><p class="pocetakParagrafa"> <span class="brojRetka" id="10">10</span>Sutradan zao duh Božji napade Šaula, tako da je bjesnio po kući. David je rukom udarao u harfu kao drugih dana, a Šaul je u ruci imao koplje.  <span class="brojRetka" id="11">11</span>I Šaul baci koplje govoreći u sebi: »Sad ću pribiti Davida uza zid!« Ali mu se David izmače dva puta.</p><p class="pocetakParagrafa"> <span class="brojRetka" id="12">12</span>Šaul se poče bojati Davida, jer je Jahve bio s njim a od Šaula je odstupio.  <span class="brojRetka" id="13">13</span>Zato ga Šaul ukloni iz svoje blizine i postavi ga za tisućnika: on je izlazio i vraćao se na čelu naroda.  <span class="brojRetka" id="14">14</span>David je imao uspjeha na svim svojim putovima jer Jahve bijaše s njim.  <span class="brojRetka" id="15">15</span>Kad je Šaul vidio da David ima mnogo uspjeha, obuze ga strah od njega.  <span class="brojRetka" id="16">16</span>Ali svemu Izraelu i Judi omilje David jer ih je on vodio na svim njihovim putovima.</p><p class="noviRedak"> <h4>Davidova ženidba</h4><p class="pocetakParagrafa"> <span class="brojRetka" id="17">17</span>Šaul reče Davidu: »Evo svoju najstariju kćer Merabu dat ću ti za ženu, samo mi budi hrabar i vodi Jahvine bojeve!« Mišljaše Šaul: »Neću da padne od moje ruke, nego filistejska ruka neka se digne na njega!«  <span class="brojRetka" id="18">18</span>A David odgovori: »Tko sam ja i što znači moj život, što li kuća oca mojega u Izraelu da budem kraljev zet?«  <span class="brojRetka" id="19">19</span>I kad dođe vrijeme da Šaulova kći Meraba pođe za Davida, dadoše je za ženu Adrielu iz Mehole.</p><p class="pocetakParagrafa"> <span class="brojRetka" id="20">20</span>Ali je Davida ljubila Šaulova kći Mikala; kad su to javili Šaulu, bilo mu je pravo.  <span class="brojRetka" id="21">21</span>Reče on u sebi: »Dat ću mu je, ali će mu ona biti zamka i ruka filistejska dići će se na njega.« (Šaul je po drugi put rekao Davidu: »Danas ćeš mi biti zet.«)  <span class="brojRetka" id="22">22</span>Tada Šaul zapovjedi svojim slugama ovako: »Razgovarajte se s Davidom tajno i recite mu: ‘Gle, omilio si kralju i svi te njegovi dvorani vole; zato budi kraljev zet.’«  <span class="brojRetka" id="23">23</span>I Šaulove sluge ponoviše te riječi Davidu, ali im David odgovori: »Zar je u vašim očima malenkost postati kraljev zet? Ja sam samo siromah i mali čovjek!«  <span class="brojRetka" id="24">24</span>Šaulove sluge dojaviše to Šaulu govoreći: »Evo riječi što ih je rekao David.«  <span class="brojRetka" id="25">25</span>A Šaul odgovori: »Ovako recite Davidu: ‘Kralj ne traži nikakva ženidbenog dara, nego samo sto filistejskih obrezaka da se osveti kraljevim neprijateljima.’« Šaul mišljaše da će tako Davida gurnuti u ruke Filistejcima.</p><p class="pocetakParagrafa"> <span class="brojRetka" id="26">26</span>Šaulove sluge dojaviše te riječi Davidu, a njemu bijaše po volji da postane kraljev zet. Još prije nego što je isteklo vrijeme,  <span class="brojRetka" id="27">27</span>spremi se David i krenu sa svojim ljudima te ubi Filistejcima dvije stotine ljudi; i donese njihove obreske i predade ih kralju na broj da bi postao njegov zet. Tada mu Šaul dade svoju kćer Mikalu za ženu.</p><p class="pocetakParagrafa"> <span class="brojRetka" id="28">28</span>Šaul je jasno vidio da je Jahve s Davidom i da ga ljubi sav dom Izraelov.  <span class="brojRetka" id="29">29</span>I Šaul se još većma poboja Davida i posta neprijatelj Davidu zauvijek.  <span class="brojRetka" id="30">30</span>A filistejski su knezovi izlazili u boj, ali koliko su god puta izlazili, David je imao više uspjeha nego svi Šaulovi dvorani. I tako ime njegovo posta vrlo slavno.</p></p></p>