<h2>PROSLOV</h2><p class="pocetakParagrafa"> <span class="brojRetka" id="1">1</span>Kad već mnogi poduzeše sastaviti izvješće o događajima koji se ispuniše među nama –  <span class="brojRetka" id="2">2</span>kako nam to predadoše oni koji od početka bijahu očevici i sluge Riječi –  <span class="brojRetka" id="3">3</span>pošto sam sve, od početka, pomno ispitao, naumih i ja tebi, vrli Teofile, sve po redu napisati  <span class="brojRetka" id="4">4</span>da se tako osvjedočiš o pouzdanosti svega u čemu si poučen.</p><p class="noviRedak"> <h2>I. KRSTITELJEVO I ISUSOVO ROĐENJE I SKROVITI ŽIVOT</h2><h4>Navještenje Krstiteljeva rođenja</h4><p class="pocetakParagrafa"> <span class="brojRetka" id="5">5</span>U dane Heroda, kralja judejskoga, bijaše neki svećenik imenom Zaharija iz razreda Abijina. Žena mu bijaše od kćeri Aronovih, a ime joj Elizabeta.  <span class="brojRetka" id="6">6</span>Oboje bijahu pravedni pred Bogom: živjeli su besprijekorno po svim zapovijedima i odredbama Gospodnjim.  <span class="brojRetka" id="7">7</span>No nisu imali djeteta jer Elizabeta bijaše nerotkinja, a oboje već poodmakle dobi.</p><p class="pocetakParagrafa"> <span class="brojRetka" id="8">8</span>Dok je Zaharija jednom po redu svoga razreda obavljao svećeničku službu pred Bogom,  <span class="brojRetka" id="9">9</span>ždrijebom ga zapade po bogoslužnom običaju da uđe u Svetište Gospodnje i prinese kâd.  <span class="brojRetka" id="10">10</span>Za vrijeme kađenice sve je ono mnoštvo naroda vani molilo.</p><p class="pocetakParagrafa"> <span class="brojRetka" id="11">11</span>A njemu se ukaza anđeo Gospodnji. Stajao je s desne strane kadionoga žrtvenika.  <span class="brojRetka" id="12">12</span>Ugledavši ga, Zaharija se prepade i strah ga spopade.  <span class="brojRetka" id="13">13</span>No anđeo mu reče: »Ne boj se, Zaharija! Uslišana ti je molitva: žena će ti Elizabeta roditi sina. Nadjenut ćeš mu ime Ivan.  <span class="brojRetka" id="14">14</span>Bit će ti radost i veselje i rođenje će njegovo mnoge obradovati.  <span class="brojRetka" id="15">15</span>Bit će doista velik pred Gospodinom. Ni vina ni drugoga opojnog pića neće piti. Duha Svetoga bit će pun već od majčine utrobe.  <span class="brojRetka" id="16">16</span>Mnoge će sinove Izraelove obratiti Gospodinu, Bogu njihovu.  <span class="brojRetka" id="17">17</span>Ići će pred njim u duhu i sili Ilijinoj da obrati srce otaca k sinovima i nepokorne k razumnosti pravednih te spremi Gospodinu narod pripravan.«</p><p class="pocetakParagrafa"> <span class="brojRetka" id="18">18</span>Nato Zaharija reče anđelu: »Po čemu ću ja to razaznati? Ta star sam i žena mi poodmakle dobi.«  <span class="brojRetka" id="19">19</span>Anđeo mu odgovori: »Ja sam Gabriel koji stojim pred Bogom. Poslan sam da govorim s tobom i da ti donesem ovu radosnu poruku.  <span class="brojRetka" id="20">20</span>I evo, budući da nisi povjerovao mojim riječima, koje će se ispuniti u svoje vrijeme, zanijemjet ćeš i nećeš moći govoriti do dana dok se to ne zbude.«</p><p class="pocetakParagrafa"> <span class="brojRetka" id="21">21</span>Narod je iščekivao Zahariju i čudio se što se toliko zadržao u Svetištu.  <span class="brojRetka" id="22">22</span>Kad je napokon izašao, nije im mogao ništa reći pa zaključiše da je u Svetištu imao viđenje. Nastojao im se doduše izraziti znakovima, ali osta nijem.</p><p class="pocetakParagrafa"> <span class="brojRetka" id="23">23</span>Kad se navršiše dani njegove službe, otiđe kući.  <span class="brojRetka" id="24">24</span>Nakon tih dana zatrudnje Elizabeta, njegova žena. Krila se pet mjeseci govoreći:  <span class="brojRetka" id="25">25</span>»Evo, to mi je učinio Gospodin u dane kad mu se svidje skinuti s mene sramotu među ljudima.«</p><p class="noviRedak"> <h4>Navještenje Isusova rođenja</h4><p class="pocetakParagrafa"> <span class="brojRetka" id="26">26</span>U šestome mjesecu posla Bog anđela Gabriela u galilejski grad imenom Nazaret  <span class="brojRetka" id="27">27</span>k djevici zaručenoj s mužem koji se zvao Josip iz doma Davidova; a djevica se zvala Marija.  <span class="brojRetka" id="28">28</span>Anđeo uđe k njoj i reče: »Zdravo, milosti puna! Gospodin s tobom!«  <span class="brojRetka" id="29">29</span>Na tu se riječ ona smete i stade razmišljati kakav bi to bio pozdrav.  <span class="brojRetka" id="30">30</span>No anđeo joj reče: »Ne boj se, Marijo! Ta našla si milost u Boga.  <span class="brojRetka" id="31">31</span>Evo, začet ćeš i roditi sina i nadjenut ćeš mu ime Isus. <span class="brojRetka" id="32">32</span>On će biti velik i zvat će se Sin Svevišnjega. Njemu će Gospodin Bog dati prijestolje Davida, oca njegova,  <span class="brojRetka" id="33">33</span>i kraljevat će nad domom Jakovljevim uvijeke i njegovu kraljevstvu neće biti kraja.«</p><p class="pocetakParagrafa"> <span class="brojRetka" id="34">34</span>Nato će Marija anđelu: »Kako će to biti kad ja muža ne poznajem?«  <span class="brojRetka" id="35">35</span>Anđeo joj odgovori: »Duh Sveti sići će na te i sila će te Svevišnjega osjeniti. Zato će to čedo i biti sveto, Sin Božji.  <span class="brojRetka" id="36">36</span>A evo tvoje rođakinje Elizabete: i ona u starosti svojoj zače sina. I njoj, nerotkinjom prozvanoj, ovo je već šesti mjesec.  <span class="brojRetka" id="37">37</span>Ta Bogu ništa nije nemoguće!«</p><p class="pocetakParagrafa"> <span class="brojRetka" id="38">38</span>Nato Marija reče: »Evo službenice Gospodnje, neka mi bude po tvojoj riječi!« I anđeo otiđe od nje.</p><p class="noviRedak"> <h4>Marijin pohod Elizabeti</h4><p class="pocetakParagrafa"> <span class="brojRetka" id="39">39</span>Tih dana usta Marija i pohiti u Gorje, u grad Judin.  <span class="brojRetka" id="40">40</span>Uđe u Zaharijinu kuću i pozdravi Elizabetu.  <span class="brojRetka" id="41">41</span>Čim Elizabeta začu Marijin pozdrav, zaigra joj čedo u utrobi. I napuni se Elizabeta Duha Svetoga  <span class="brojRetka" id="42">42</span>i povika iz svega glasa: »Blagoslovljena ti među ženama i blagoslovljen plod utrobe tvoje!  <span class="brojRetka" id="43">43</span>Ta otkuda meni da mi dođe majka Gospodina mojega?  <span class="brojRetka" id="44">44</span>Gledaj samo! Tek što mi do ušiju doprije glas pozdrava tvojega, zaigra mi od radosti čedo u utrobi.  <span class="brojRetka" id="45">45</span>Blažena ti što povjerova da će se ispuniti što ti je rečeno od Gospodina!«</p><h4>Hvalospjev Marijin</h4><p class="stih2"> <span class="brojRetka" id="46">46</span>Tada Marija reče:</p><p class="noviRedak"> </p><p class="stih1">»Veliča duša moja Gospodina,</p><p class="stih2"> <span class="brojRetka" id="47">47</span>klikće duh moj u Bogu, </p><p class="stih1"> <span class="brojRetka" id="48">48</span>što pogleda na neznatnost službenice svoje:</p><p class="stih2">odsad će me, evo, svi naraštaji</p><p class="stih2">zvati blaženom.</p><p class="stih1"> <span class="brojRetka" id="49">49</span>Jer velika mi djela učini Svesilni,</p><p class="stih2">sveto je ime njegovo!</p><p class="stih1"> <span class="brojRetka" id="50">50</span>Od koljena do koljena dobrota je njegova</p><p class="stih2">nad onima što se njega boje.</p><p class="stih1"> <span class="brojRetka" id="51">51</span>Iskaza snagu mišice svoje,</p><p class="stih2">rasprši oholice umišljene.</p><p class="stih1"> <span class="brojRetka" id="52">52</span>Silne zbaci s prijestolja,</p><p class="stih2">a uzvisi neznatne.</p><p class="stih1"> <span class="brojRetka" id="53">53</span>Gladne napuni dobrima,</p><p class="stih2">a bogate otpusti prazne.</p><p class="stih1"> <span class="brojRetka" id="54">54</span>Prihvati Izraela, slugu svoga,</p><p class="stih2">kako obeća ocima našim:</p><p class="stih1"> <span class="brojRetka" id="55">55</span>spomenuti se dobrote svoje</p><p class="stih2">prema Abrahamu i potomstvu</p><p class="stih2">njegovudovijeka.«</p><p class="noviRedak"> </p><p class="pocetakParagrafa"> <span class="brojRetka" id="56">56</span>Marija osta s Elizabetom oko tri mjeseca, a onda se vrati kući.</p><p class="noviRedak"> <h4>Rođenje Ivana Krstitelja</h4><p class="pocetakParagrafa"> <span class="brojRetka" id="57">57</span>Elizabeti se, međutim, navršilo vrijeme da rodi. I porodi sina.  <span class="brojRetka" id="58">58</span>Kad su njezini susjedi i rođaci čuli da joj Gospodin obilno iskaza dobrotu, radovahu se s njome.</p><p class="pocetakParagrafa"> <span class="brojRetka" id="59">59</span>Osmoga se dana okupe da obrežu dječaka. Htjedoše ga prozvati imenom njegova oca – Zaharija,  <span class="brojRetka" id="60">60</span>no mati se njegova usprotivi: »Nipošto, nego zvat će se Ivan!«  <span class="brojRetka" id="61">61</span>Rekoše joj na to: »Ta nikoga nema od tvoje rodbine koji bi se tako zvao.«  <span class="brojRetka" id="62">62</span>Tada znakovima upitaju oca kojim ga imenom želi prozvati.  <span class="brojRetka" id="63">63</span>On zaiska pločicu i napisa »Ivan mu je ime!« Svi se začude,  <span class="brojRetka" id="64">64</span>a njemu se umah otvoriše usta i jezik te progovori blagoslivljajući Boga.</p><p class="pocetakParagrafa"> <span class="brojRetka" id="65">65</span>Strah obuze sve njihove susjede, a po svem su se Gorju judejskom razglašavali svi ti događaji.  <span class="brojRetka" id="66">66</span>I koji su god čuli, razmišljahu o tome pitajući se: »Što li će biti od ovoga djeteta?« Uistinu, ruka Gospodnja bijaše s njime.</p><p class="pocetakParagrafa"> <span class="brojRetka" id="67">67</span>A Zaharija, otac njegov, napuni se Duha Svetoga i stade prorokovati:</p><h4>Hvalospjev Zaharijin</h4><p class="stih1"> <span class="brojRetka" id="68">68</span>»Blagoslovljen Gospodin Bog Izraelov,</p><p class="stih2">što pohodi i otkupi narod svoj!</p><p class="stih1"> <span class="brojRetka" id="69">69</span>Podiže nam snagu spasenja</p><p class="stih2">u domu Davida, sluge svojega,</p><p class="stih1"> <span class="brojRetka" id="70">70</span>kao što obeća na usta svetih proroka</p><p class="stih2">svojih odvijeka:</p><p class="stih1"> <span class="brojRetka" id="71">71</span>spasiti nas od neprijatelja naših</p><p class="stih2">i od ruke sviju koji nas mrze;</p><p class="stih1"> <span class="brojRetka" id="72">72</span>iskazati dobrotu ocima našim</p><p class="stih2">i sjetiti se svetog Saveza svojega,</p><p class="stih1"> <span class="brojRetka" id="73">73</span>zakletve kojom se zakle Abrahamu, </p><p class="stih2">ocu našemu:</p><p class="stih2">da će nam dati</p><p class="stih1"> <span class="brojRetka" id="74">74</span>te mu, izbavljeni iz ruku neprijatelja,</p><p class="stih2">služimo bez straha</p><p class="stih1"> <span class="brojRetka" id="75">75</span>u svetosti i pravednosti pred njim</p><p class="stih2">u sve dane svoje.</p><p class="stih1"> <span class="brojRetka" id="76">76</span>A ti, dijete, prorok ćeš se Svevišnjega zvati</p><p class="stih2">jer ćeš ići pred Gospodinom</p><p class="stih2">da mu pripraviš putove,</p><p class="stih1"> <span class="brojRetka" id="77">77</span>da pružiš spoznaju spasenja narodu njegovu</p><p class="stih2">po otpuštenju grijeha njihovih,</p><p class="stih1"> <span class="brojRetka" id="78">78</span>darom premilosrdnog srca Boga našega</p><p class="stih2">po kojem će nas pohoditi</p><p class="stih2">Mlado sunce s visine</p><p class="stih1"> <span class="brojRetka" id="79">79</span>da obasja one što sjede u tmini</p><p class="stih2">i sjeni smrtnoj,</p><p class="stih2">da upravi noge naše na put mira.«</p><p class="noviRedak"> <h4>Krstiteljev skroviti život</h4><p class="pocetakParagrafa"> <span class="brojRetka" id="80">80</span>Dječak je, međutim, rastao i duhom jačao. Boravio je u pustinji sve do dana svoga javnog nastupa pred Izraelom.</p></p></p></p></p></p>