<h4>Lijenčina</h4><p class="pocetakParagrafa"> <span class="brojRetka" id="1">1</span>Lijenčina je sličan uprljanu</p><p class="stih2">kamenu:</p><p class="stih2">svatko zviždi zbog gnusobe njegove.</p><p class="stih1"> <span class="brojRetka" id="2">2</span>Lijenčina je sličan hrpi balege:</p><p class="stih2">tko ga dirne otresa ruku.</p><h4>Izrođena djeca</h4><p class="stih1"> <span class="brojRetka" id="3">3</span>Sramota je ocu loše odgojen sin,</p><p class="stih2">a ako je kći, na štetu mu je.</p><p class="stih1"> <span class="brojRetka" id="4">4</span>Razumna kći blago je mužu svojem,</p><p class="stih2">a besramnica je na tugu svojem roditelju.</p><p class="stih1"> <span class="brojRetka" id="5">5</span>Bestidna kći sramoti i oca i muža,</p><p class="stih2">pa je obojica preziru.</p><p class="stih1"> <span class="brojRetka" id="6">6</span>Neprikladan je prigovor kao gozba na dan žalosti,</p><p class="stih2">ali šiba i ukor uvijek su mudrost.</p><h4>Mudrost i ludost</h4><p class="stih1"> <span class="brojRetka" id="9">9</span>Tko poučava luđaka pokušava zalijepiti krhotine</p><p class="stih2">i budi spavača iz sna dubokog.</p><p class="stih1"> <span class="brojRetka" id="10">10</span>Objašnjavati luđaku isto je kao i bunovnu čovjeku,</p><p class="stih2">jer će na koncu zapitati: »Što je?«</p><p class="noviRedak"> </p><p class="stih1"> <span class="brojRetka" id="11">11</span>Za mrtvim plači, jer mu se ugasila svjetlost;</p><p class="stih2">i za luđakom plači, jer mu se ugasio razum.</p><p class="stih1">Manje za mrtvim plači, jer je počinuo,</p><p class="stih2">a luđakov je život gori od smrti.</p><p class="noviRedak"> </p><p class="stih1"> <span class="brojRetka" id="12">12</span>Žalost za mrtvim traje sedam dana,</p><p class="stih2">a za luđakom i bezbožnikom sve dane života njihova.</p><p class="noviRedak"> </p><p class="stih1"> <span class="brojRetka" id="13">13</span>Ne govori mnogo s bezumnikom</p><p class="stih2">i ne druži se s nerazumnikom:</p><p class="stih1">čuvaj ga se, da ti ne dosadi</p><p class="stih2">i da se ne ukaljaš dodirom njegovim.</p><p class="stih1">Kloni ga se, da nađeš mir</p><p class="stih2">i da ti ne dojadi ludost njegova.</p><p class="noviRedak"> </p><p class="stih1"> <span class="brojRetka" id="14">14</span>Što je teže od olova?</p><p class="stih2">I kako se zove ako ne: luđak?</p><p class="stih1"> <span class="brojRetka" id="15">15</span>Lakše je nositi i pijesak i sol i komad željeza</p><p class="stih2">nego snositi čovjeka nerazumna.</p><p class="noviRedak"> </p><p class="stih1"> <span class="brojRetka" id="16">16</span>Kao što se greda uglavljena u zdanje</p><p class="stih2">ne remeti potresom,</p><p class="stih1">tako se ni srce utvrđeno zrelim promišljanjem</p><p class="stih2">ne plaši u času pogibelji.</p><p class="stih1"> <span class="brojRetka" id="17">17</span>Srce učvršćeno umnim razmišljanjem</p><p class="stih2">jest kao ures od žbuke na uglačanu zidu.</p><p class="stih1"> <span class="brojRetka" id="18">18</span>Kao što kamenčići na visoku zidu ne mogu odoljeti vjetru,</p><p class="stih2">tako ni srce zaplašeno luđačkim tlapnjama</p><p class="stih2">ne odolijeva nikakvu strahu.</p><h4>Prijateljstvo</h4><p class="stih1"> <span class="brojRetka" id="19">19</span>Tko oko udari, suze izazove,</p><p class="stih2">a tko srce dirne, izaziva osjećaje.</p><p class="stih1"> <span class="brojRetka" id="20">20</span>Tko se baca kamenom na ptice, rastjera ih,</p><p class="stih2">a tko prijatelja grdi, raskida prijateljstvo.</p><p class="stih1"> <span class="brojRetka" id="21">21</span>Ako trgneš i mač na prijatelja,</p><p class="stih2">ne gubi nade jer on se može vratiti.</p><p class="stih1"> <span class="brojRetka" id="22">22</span>I ako otvoriš usta protiv prijatelja,</p><p class="stih2">ne boj se jer moguća je pomirba.</p><p class="stih1">Samo u slučaju pogrde, oholosti, otkrivanja tajne</p><p class="stih2">i udaraca iz potaje odbjegne svaki prijatelj.</p><p class="noviRedak"> </p><p class="stih1"> <span class="brojRetka" id="23">23</span>Budi vjeran bližnjemu svojem kad je siromašan,</p><p class="stih2">tako da mu budeš i u kasnijoj sreći dionik;</p><p class="stih1">ostaj mu vjeran u vrijeme nevolje,</p><p class="stih2">da s njime zajedno dijeliš baštinu.</p><p class="noviRedak"> </p><p class="stih1"> <span class="brojRetka" id="24">24</span>Prije vatre diže se iz peći para i dim,</p><p class="stih2">tako i prije krvoprolića izbija svađa.</p><p class="noviRedak"> </p><p class="stih1"> <span class="brojRetka" id="25">25</span>Ne stidim se uzeti u zaštitu prijatelja</p><p class="stih2">i pred njim se ne krijem.</p><p class="stih1"> <span class="brojRetka" id="26">26</span>Ako li me od njega zadesi zlo,</p><p class="stih2">svatko koji čuje čuvat će se od njega.</p><h4>Opreznost</h4><p class="stih1"> <span class="brojRetka" id="27">27</span>Oj, tko će postaviti stražu ustima mojim</p><p class="stih2">i na usne moje pečat razboritosti,</p><p class="stih1">da nikad zbog njih u zlo ne zapadnem,</p><p class="stih2">da me jezik moj ne uništi?</p><p class="noviRedak"> </p>