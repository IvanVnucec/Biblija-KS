<h4>Zakon i žrtve</h4><p class="pocetakParagrafa"> <span class="brojRetka" id="1">1</span>Tko se drži Zakona,</p><p class="stih2">umnožava svoje žrtve.</p><p class="stih2">Tko vrši zapovijedi, prinosi žrtve pričesnice.</p><p class="stih1"> <span class="brojRetka" id="2">2</span>Tko pokazuje razboritost, prinosi brašneni cvijet.</p><p class="stih2">Tko daje milostinju, prinosi žrtvu zahvalnicu.</p><p class="stih1"> <span class="brojRetka" id="3">3</span>Milo je Gospodu kad tko odstupa oda zla</p><p class="stih2">i okajnicu prinosi tko odstupa od nepravde.</p><p class="stih1"> <span class="brojRetka" id="4">4</span>Ne pokazuj se pred Gospodom praznih ruku,</p><p class="stih2">jer to sve biva prema zapovijedi.</p><p class="noviRedak"> </p><p class="stih1"> <span class="brojRetka" id="5">5</span>Žrtva pravednikova ukrašava žrtvenik</p><p class="stih2">i miomiris njezin dolazi pred Svevišnjeg.</p><p class="stih1"> <span class="brojRetka" id="6">6</span>Ugodna je žrtva pobožna čovjeka</p><p class="stih2">i njezin se spomen ne zaboravlja.</p><p class="stih1"> <span class="brojRetka" id="7">7</span>Darežljivim srcem časti Gospoda</p><p class="stih2">i ne škrtari prvinama što ih prinosiš.</p><p class="stih1"> <span class="brojRetka" id="8">8</span>Za svakoga prinosa neka ti lice sja od veselja</p><p class="stih2">i s radošću posvećuj desetinu.</p><p class="stih1"> <span class="brojRetka" id="9">9</span>Daj Svevišnjemu kao što i on tebi dade,</p><p class="stih2">darežljivo i koliko možeš.</p><p class="stih1"> <span class="brojRetka" id="10">10</span>Jer sve Gospod plaća</p><p class="stih2">i vratit će sedmerostruko.</p><h4>Pravda Božja</h4><p class="stih1"> <span class="brojRetka" id="11">11</span>Ne podmićuj ga, jer on ne prima mita.</p><p class="stih2">I ne uzdaj se u žrtvu nepravednu,</p><p class="stih1"> <span class="brojRetka" id="12">12</span>jer je Gospod sudac </p><p class="stih2">i ne gleda tko je tko.</p><p class="stih1"> <span class="brojRetka" id="13">13</span>Nije pristran na štetu siromahovu</p><p class="stih2">i sluša molitvu potlačenoga.</p><p class="stih1"> <span class="brojRetka" id="14">14</span>Ne prezire jauk siročeta</p><p class="stih2">ni udovice kad izlijeva svoj bol.</p><p class="stih1"> <span class="brojRetka" id="15">15</span>Ne teku li udovici suze niz lice</p><p class="stih2">i ne optužuje li jaukom onoga koji ih uzrokuje?</p><p class="stih1"> <span class="brojRetka" id="16">16</span>Tko Boga služi svim srcem svojim, bit će uslišan,</p><p class="stih2">jer njegove se molbe dižu do oblaka.</p><p class="stih1"> <span class="brojRetka" id="17">17</span>Molitva poniznog prodire kroz oblake</p><p class="stih2">i on nema mira dok ona ne dođe do Boga</p><p class="stih1"> <span class="brojRetka" id="18">18</span>i ne popušta dok ga Svevišnji ne pogleda,</p><p class="stih2">pravedno ne presudi i pravdu ne uspostavi.</p><p class="stih1"> <span class="brojRetka" id="19">19</span>I Gospod neće oklijevati</p><p class="stih2">niti će odgađati</p><p class="stih1"> <span class="brojRetka" id="20">20</span>dok ne satre bedra nasilnicima</p><p class="stih2">i ne osveti se narodima,</p><p class="stih1"> <span class="brojRetka" id="21">21</span>ne iskorijeni mnoštvo oholica</p><p class="stih2">i ne slomi žezlo opakima;</p><p class="stih1"> <span class="brojRetka" id="22">22</span>dok ne plati svakome po djelu njegovu</p><p class="stih2">i ne prosudi čine ljudske prema namisli njihovoj;</p><p class="stih1"> <span class="brojRetka" id="23">23</span>dok ne svrši parbu puka svojega</p><p class="stih2">i ne obraduje ga milošću svojom.</p><p class="stih1"> <span class="brojRetka" id="24">24</span>Dobra je milost u doba nevolje</p><p class="stih2">kao oblak kišonosan u vrijeme sušno!</p>