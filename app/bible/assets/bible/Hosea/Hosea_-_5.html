<h4>Svećenici, mogućnici i kralj vode narod u propast</h4><p class="pocetakParagrafa"> <span class="brojRetka" id="1">1</span>Poslušajte ovo, svećenici,</p><p class="stih2">pazi, dome Izraelov,</p><p class="stih1">dome kraljev, de posluhni,</p><p class="stih2">jer vaš je sud!</p><p class="stih1">Vi ste bili zamka u Mispi</p><p class="stih2">i mreža napeta na Taboru.</p><p class="stih1"> <span class="brojRetka" id="2">2</span>Jamu su duboko iskopali prestupnici,</p><p class="stih2">ali ću ih sve kazniti.</p><p class="stih1"> <span class="brojRetka" id="3">3</span>Poznajem ja Efrajima,</p><p class="stih2">Izrael mi nije sakriven:</p><p class="stih1">da, Efrajime, bludu si se odao,</p><p class="stih2">okaljao si se, Izraele.</p><p class="stih1"> <span class="brojRetka" id="4">4</span>Ne daju im djela njihova</p><p class="stih2">da se Bogu svome vrate,</p><p class="stih1">jer je duh bluda među njima;</p><p class="stih2">oni Jahve ne poznaju.</p><p class="stih1"> <span class="brojRetka" id="5">5</span>Ponos Izraelov svjedoči protiv njega;</p><p class="stih2">svojom krivnjom posrnu Efrajim,</p><p class="stih2">posrnut će i Juda s njim.</p><p class="stih1"> <span class="brojRetka" id="6">6</span>Ići će s ovcama i govedima</p><p class="stih2">Jahvu tražiti</p><p class="stih1">ali ga naći neće –</p><p class="stih2">povukao se od njih!</p><p class="stih1"> <span class="brojRetka" id="7">7</span>Jahvu su iznevjerili:</p><p class="stih2">rodili su kopilad;</p><p class="stih1">vjetar će žarki proždrijeti</p><p class="stih2">polja njihova.</p><h4>Bratoubilački rat</h4><p class="stih1"> <span class="brojRetka" id="8">8</span>Zasvirajte u rog u Gibeji,</p><p class="stih2">u trublju u Rami,</p><p class="stih1">uzbunite Bet Aven:</p><p class="stih2">za petama su ti, Benjamine!</p><p class="stih1"> <span class="brojRetka" id="9">9</span>Opustošit će Efrajima u dan kazne:</p><p class="stih2">među plemenima Izraelovim objavljujem</p><p class="stih2">ono što je sasvim pouzdano.</p><p class="stih1"> <span class="brojRetka" id="10">10</span>Knezovi judejski postadoše</p><p class="stih2">poput onih što razmiču međe;</p><p class="stih2">na njih ću k’o vodu gnjev svoj izliti.</p><p class="stih1"> <span class="brojRetka" id="11">11</span>Efrajim je tlačitelj, on pravdu gazi</p><p class="stih2">jer mu se svidjelo ići za ništavilom.</p><p class="stih1"> <span class="brojRetka" id="12">12</span>A ja ću biti poput moljca Efrajimu,</p><p class="stih2">kao gnjilež kući Judinoj.</p><h4>Ispraznost saveza sa strancima</h4><p class="stih1"> <span class="brojRetka" id="13">13</span>Tad je Efrajim svoju bolest vidio,</p><p class="stih2">a Juda ranu svoju;</p><p class="stih1">i pođe Efrajim u Asiriju,</p><p class="stih2">obrati se Juda velikome kralju;</p><p class="stih1">al’ on vas neće iscijeliti</p><p class="stih2">niti vam ranu vašu zaliječiti.</p><p class="stih1"> <span class="brojRetka" id="14">14</span>Jer k’o lav ću biti Efrajimu,</p><p class="stih2">kao lavić domu Judinu;</p><p class="stih1">ja, ja ću razderati i otići,</p><p class="stih2">odnijet ću i nitko neće spasiti.</p><h4>Jahve napušta svoj narod</h4><p class="stih1"> <span class="brojRetka" id="15">15</span>Poći ću, vratit ću se na svoje mjesto,</p><p class="stih2">dok krivnju ne priznaju</p><p class="stih1">i lice moje ne potraže;</p><p class="stih2">kad u nevolji budu, iskat će me.</p>