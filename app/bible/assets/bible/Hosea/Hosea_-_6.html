<h4>Privremeni povratak Jahvi</h4><p class="pocetakParagrafa"> <span class="brojRetka" id="1">1</span>»Hajde, vratimo se Jahvi!</p><p class="stih2">On je razderao, on će nas iscijeliti:</p><p class="stih2">on je udario, on će nam poviti rane;</p><p class="stih1"> <span class="brojRetka" id="2">2</span>poslije dva dana oživit će nas,</p><p class="stih2">trećeg će nas dana podignuti</p><p class="stih2">i mi ćemo živjeti pred njim.</p><p class="stih1"> <span class="brojRetka" id="3">3</span>Težimo da upoznamo Jahvu:</p><p class="stih2">k’o zora pouzdan mu dolazak.</p><p class="stih1">On će nam doći poput dažda jesenskog,</p><p class="stih2">poput kiše proljetne što natapa zemlju.«</p><p class="noviRedak"> </p><p class="stih1"> <span class="brojRetka" id="4">4</span>Što za tebe mogu učiniti, Efrajime?</p><p class="stih2">Što za tebe mogu učiniti, Judo?</p><p class="stih1">K’o oblak jutarnji ljubav je vaša,</p><p class="stih2">k’o rana rosa koje nestaje.</p><p class="stih1"> <span class="brojRetka" id="5">5</span>Zato sam ih preko prorokâ sjekao</p><p class="stih2">i ubijao riječima usta svojih;</p><p class="stih2">al’ sud će tvoj izaći k’o svjetlost.</p><p class="stih1"> <span class="brojRetka" id="6">6</span>Jer ljubav mi je mila, ne žrtve,</p><p class="stih2">poznavanje Boga, ne paljenice.</p><h4>Izraelova prošla i sadašnja zlodjela</h4><p class="stih1"> <span class="brojRetka" id="7">7</span>Al’ oni su kod Adama prekršili Savez</p><p class="stih2">i ondje mene iznevjerili.</p><p class="stih1"> <span class="brojRetka" id="8">8</span>Gilead je grad zlikovački,</p><p class="stih2">pun krvavih tragova.</p><p class="stih1"> <span class="brojRetka" id="9">9</span>Družba je svećenička</p><p class="stih2">kao zasjeda razbojnička:</p><p class="stih1">ubijaju na šekemskom putu;</p><p class="stih2">odista, sramotu počinjaju!</p><p class="stih1"> <span class="brojRetka" id="10">10</span>Strahotu vidjeh u domu Izraelovu;</p><p class="stih2">Efrajim se ondje bludu odaje</p><p class="stih2">i skvrni se Izrael.</p><p class="stih1"> <span class="brojRetka" id="11">11</span>I tebi sam, Judo, žetvu odredio</p><p class="stih2">kad okrenem udes naroda svoga.</p><p class="noviRedak"> </p>