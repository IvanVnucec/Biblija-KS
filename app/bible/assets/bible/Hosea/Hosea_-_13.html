<h4>Kazna za idolopoklonstvo</h4><p class="pocetakParagrafa"> <span class="brojRetka" id="1">1</span>Kad je Efrajim govorio,</p><p class="stih2">strah je zadavao,</p><p class="stih2">jer bijaše on prvak u Izraelu,</p><p class="stih2">al’ ogriješi se Baalom i poginu.</p><p class="stih1"> <span class="brojRetka" id="2">2</span>I sad još griješe oni</p><p class="stih2">od srebra praveć’ sebi kipove,</p><p class="stih1">kumire po svojoj mašti;</p><p class="stih2">svi su oni djelo rukotvorca!</p><p class="stih1">Tima – vele – žrtvujte,</p><p class="stih2">ljudi neka cjelivaju teoce!</p><p class="stih1"> <span class="brojRetka" id="3">3</span>Zato, bit će oni kao oblak jutarnji,</p><p class="stih2">kao rosa koje brzo nestaje,</p><p class="stih1">kao pljeva raznesena s gumna,</p><p class="stih2">kao dim što kroz otvor izlazi.</p><h4>Kazna za nezahvalnost</h4><p class="stih1"> <span class="brojRetka" id="4">4</span>A ja sam Jahve,</p><p class="stih2">Bog tvoj sve od zemlje egipatske:</p><p class="stih1">drugog Boga osim mene ne ljubi!</p><p class="stih2">Osim mene nema spasitelja.</p><p class="stih1"> <span class="brojRetka" id="5">5</span>Ja te ljubljah u pustinji,</p><p class="stih2">u zemlji suhoj.</p><p class="stih1"> <span class="brojRetka" id="6">6</span>Ja ih pasoh, i siti bijahu;</p><p class="stih2">nasićenima srce se uzoholi;</p><p class="stih2">i tako me zaboraviše.</p><p class="stih1"> <span class="brojRetka" id="7">7</span>Stoga ću im biti kao lav,</p><p class="stih2">kao leopard što na putu vreba;</p><p class="stih1"> <span class="brojRetka" id="8">8</span>kao medvjedica kojoj ugrabiše mlade,</p><p class="stih2">ja ću se na njih baciti,</p><p class="stih2">rastrgat’ im grudi do srca;</p><p class="stih1">k’o lav ću proždrijeti meso njihovo,</p><p class="stih2">zvijeri će ih poljske rastrgati.</p><h4>Konac kraljevstva</h4><p class="stih1"> <span class="brojRetka" id="9">9</span>Uništit ću te, Izraele,</p><p class="stih2">i tko će ti pomoći?</p><p class="stih1"> <span class="brojRetka" id="10">10</span>Ta gdje ti je kralj da te spasi,</p><p class="stih2">gdje tvoji knezovi da te brane –</p><p class="stih1">oni za koje si govorio:</p><p class="stih2">»Daj mi kralja i knezove!«</p><p class="stih1"> <span class="brojRetka" id="11">11</span>U gnjevu svom kralja ti dadoh</p><p class="stih2">i u srdžbi ti ga uzimam.</p><h4>Neizbježna propast</h4><p class="stih1"> <span class="brojRetka" id="12">12</span>Dobro se čuva bezakonje Efrajimovo,</p><p class="stih2">grijeh je njegov dobro pohranjen.</p><p class="stih1"> <span class="brojRetka" id="13">13</span>Dođoše na nj trudovi porodiljski,</p><p class="stih2">ali on je ludo čedo,</p><p class="stih1">ne izlazi na vrijeme</p><p class="stih2">iz utrobe materine!</p><p class="noviRedak"> </p><p class="stih1"> <span class="brojRetka" id="14">14</span>Ja ću ih izbaviti od vlasti podzemlja,</p><p class="stih2">od smrti ću ih spasiti!</p><p class="stih1">Gdje je tvoja kuga, o smrti,</p><p class="stih2">gdje pomor tvoj, podzemlje?</p><p class="stih2">Samilost se sakri od mojih očiju!</p><p class="stih1"> <span class="brojRetka" id="15">15</span>Tako je rodan među braćom Efrajim,</p><p class="stih2">ali će doći vjetar istočni,</p><p class="stih2">vjetar Jahvin iz pustinje:</p><p class="stih1">isušit će mu izvore, presahnuti studence,</p><p class="stih2">opljačkat’ mu riznicu, blago odnijeti.</p><p class="noviRedak"> </p>