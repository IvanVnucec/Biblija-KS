<h4>Hošea prihvaća nevjernicu i stavlja je na kušnju</h4><p class="pocetakParagrafa"> <span class="brojRetka" id="1">1</span>Potom mi Jahve reče: »Idi opet, ljubi ženu koja drugog ljubi i čini preljub, kao što Jahve ljubi djecu Izraelovu dok se oni k drugim bogovima okreću i žude za kolačima od grožđa.«  <span class="brojRetka" id="2">2</span>Ja je tad kupih za petnaest srebrnika, za homer i letek ječma,  <span class="brojRetka" id="3">3</span>i rekoh joj: »Za mnogo dana ostat ćeš mi povučena, nećeš se odavati bludu ni podavati nikojem čovjeku, a ni ja neću k tebi prilaziti.«</p><p class="pocetakParagrafa"> <span class="brojRetka" id="4">4</span>Jer mnogo će dana sinovi Izraelovi ostati bez kralja i bez kneza, bez žrtve i bez stupa, bez oplećka i bez kumira.  <span class="brojRetka" id="5">5</span>Poslije toga, sinovi će se Izraelovi vratiti; tražit će Jahvu, Boga svoga, i Davida, svoga kralja; sa strahom će pristupiti k Jahvi i k njegovim dobrima, na kraju danâ.</p>