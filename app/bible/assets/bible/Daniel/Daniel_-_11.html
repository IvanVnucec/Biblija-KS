<p class="pocetakParagrafa"> <span class="brojRetka" id="1">1</span>moje potpore i moga okrilja.  <span class="brojRetka" id="2">2</span>A sada ću ti otkriti istinu.«</p><p class="noviRedak"> <h4>Perzijski kraljevi</h4><p class="pocetakParagrafa">»Evo: još će tri kralja ustati za Perziju: četvrti će biti bogatiji od svih ostalih, pa kad se zbog svoga bogatstva osili, sve će podići protiv kraljevstva grčkoga.«</p><p class="noviRedak"> <h4>Aleksandar Veliki</h4><p class="pocetakParagrafa"> <span class="brojRetka" id="3">3</span>»Ustat će junački kralj, vladat će silnom moću i činiti što ga bude volja.  <span class="brojRetka" id="4">4</span>A čim se ustane, njegovo će se kraljevstvo raspasti i bit će razdijeljeno na četiri vjetra nebeska, ali ne među njegove potomke; i neće više biti tako moćno kao za njegove vladavine, jer će njegovo kraljevstvo biti razoreno i predano drugima, a ne njima.«</p><p class="noviRedak"> <h4>Borbe Ptolemejevića i Seleukovića</h4><p class="pocetakParagrafa"> <span class="brojRetka" id="5">5</span>»Kralj će Juga postati moćan; jedan će od njegovih zapovjednika biti moćniji od njega i zavladat će većom moću nego što je njegova.</p><p class="pocetakParagrafa"> <span class="brojRetka" id="6">6</span>Nekoliko godina kasnije oni će se udružiti, a kći kralja Juga doći će kralju Sjevera da sklope ugovor. Ali ona tim neće sačuvati snagu svoje mišice i njezino se potomstvo neće održati: bit će predana ona, i njezina pratnja, i njezino dijete, i njezin pomagač u tim vremenima.</p><p class="pocetakParagrafa"> <span class="brojRetka" id="7">7</span>No jedan će se izdanak njezina korijena podići na njezino mjesto, navalit će na vojsku, prodrijet će u tvrđavu kralja Sjevera, postupati s njima po miloj volji i pobijediti ih.  <span class="brojRetka" id="8">8</span>Pa i njihove bogove, njihove kipove i njihovo dragocjeno suđe, srebrno i zlatno, odnijet će kao plijen u Egipat. Nekoliko godina bit će jači od kralja Sjevera,  <span class="brojRetka" id="9">9</span>koji će onda prodrijeti u kraljevstvo kralja Juga, odakle će se vratiti u svoju zemlju.  <span class="brojRetka" id="10">10</span>Ali će se onda njegovi sinovi naoružati, skupit će silnu vojsku, odlučno će navaliti i poput poplave proći, zatim će se opet zametnuti rat sve do njegove utvrde.  <span class="brojRetka" id="11">11</span>Tada će se kralj Juga razgnjeviti i zavojštiti na kralja Sjevera; podići će silnu vojsku i nadvladati vojsku njegovu.  <span class="brojRetka" id="12">12</span>Mnoštvo će biti uništeno, a on će se zbog toga uzoholiti; pobit će desetke tisuća, ali se neće održati:  <span class="brojRetka" id="13">13</span>kralj će Sjevera opet dići vojsku veću nego prije, i poslije nekoliko godina navalit će s velikom, dobro opremljenom vojskom.  <span class="brojRetka" id="14">14</span>U to vrijeme mnogi će se podići protiv kralja Juga; ustat će i nasilnici iz tvog naroda da se ispuni viđenje, ali će propasti.</p><p class="pocetakParagrafa"> <span class="brojRetka" id="15">15</span>Doći će kralj Sjevera: podići će nasipe da zauzme jedan utvrđeni grad. Mišice Juga neće odoljeti, pa ni izabrane čete neće imati snage da se odupru.  <span class="brojRetka" id="16">16</span>Onaj će navaliti protiv njega i učinit će s njime kako mu se prohtije – nitko mu se neće oprijeti: zaustavit će se u Divoti, uništenje je u njegovim rukama.  <span class="brojRetka" id="17">17</span>Čvrsto odlučivši da se pošto-poto domogne svega njegova kraljevstva, sklopit će s njim ugovor dajući mu jednu kćer za ženu da ga upropasti, ali mu neće uspjeti, neće se to zbiti.  <span class="brojRetka" id="18">18</span>Zatim će se okrenuti prema otocima i mnoge će osvojiti, ali će jedan zapovjednik dokrajčiti tu sramotu, sramotu mu sramotom vratiti.</p><p class="pocetakParagrafa"> <span class="brojRetka" id="19">19</span>Brže će nagnuti prema utvrdama svoje zemlje, ali će posrnuti, pasti, više ga neće biti.  <span class="brojRetka" id="20">20</span>Na njegovo će mjesto doći jedan koji će u diku kraljevstva poslati poreznika, ali će u kratko vrijeme poginuti bez gnjeva i boja.«</p><p class="noviRedak"> <h4>Antioh Epifan</h4><p class="pocetakParagrafa"> <span class="brojRetka" id="21">21</span>»Na njegovo će se mjesto uzdići nitkov kome ne pripada kraljevska čast. Ali on će iznenada doći i spletkama se domoći kraljevstva.</p><p class="pocetakParagrafa"> <span class="brojRetka" id="22">22</span>Pred njim će biti preplavljene i skršene navalne snage i sam knez Saveza.  <span class="brojRetka" id="23">23</span>Unatoč sporazumu s njime, izdajnički će navaliti i svladati ga s malo ljudi.  <span class="brojRetka" id="24">24</span>Iznenada će upasti u bogate pokrajine i postupat će kako nisu postupali njegovi očevi ni očevi njegovih otaca, rasipajući među svoje plijen, pljačku i bogatstvo, smišljat će osnove protiv tvrdih gradova, ali samo za neko vrijeme.</p><p class="pocetakParagrafa"> <span class="brojRetka" id="25">25</span>Pokrenut će, s velikom vojskom, svoju snagu i hrabrost protiv kralja Juga. Kralj Juga krenut će u rat s mnogom i moćnom vojskom, ali neće izdržati, jer će se protiv njega skovati spletke.  <span class="brojRetka" id="26">26</span>I oni koji jeđahu za njegovim stolom skršit će ga: njegova će vojska biti uništena i mnogi će posječeni popadati.</p><p class="pocetakParagrafa"> <span class="brojRetka" id="27">27</span>Oba će kralja smišljati zlo; sjedeći za istim stolom, govorit će laži jedan drugome: ali neće uspjeti, jer je svršetak odložen do određenog vremena.  <span class="brojRetka" id="28">28</span>Vratit će se on u svoju zemlju s velikim blagom; srcem protiv svetoga Saveza, učinit će svoje i vratiti se u svoju zemlju.</p><p class="pocetakParagrafa"> <span class="brojRetka" id="29">29</span>U određeno vrijeme opet će krenuti protiv Juga, ali sada neće biti kao prvi put.  <span class="brojRetka" id="30">30</span>Kitimski će brodovi navaliti na njega, i on će se uplašiti. Vratit će se, bjesnjeti protiv svetoga Saveza i opet će se sporazumjeti s onima koji napustiše sveti Savez.«</p><p class="noviRedak"> <h4>Progon Židova</h4><p class="pocetakParagrafa"> <span class="brojRetka" id="31">31</span>»Čete će njegove doći i oskvrnuti svetište-tvrđu, dokinut’ svagdašnju žrtvu i ondje postaviti grozotu pustoši.  <span class="brojRetka" id="32">32</span>Svojim će spletkama navesti na otpad one koji se ogrešuju o Savez, ali ljudi koji ljube Boga ostat će postojani i vršit će svoje.  <span class="brojRetka" id="33">33</span>Umnici u narodu poučavat će mnoštvo, ali će ih jedno vrijeme zatirati mačem i ognjem, izgnanstvom i pljačkanjem.  <span class="brojRetka" id="34">34</span>Dok ih budu zatirali, samo će im nekolicina pomagati, a mnogi će im se pridružiti prijevarno.  <span class="brojRetka" id="35">35</span>Od umnika neki će pasti, da se prokušaju, probrani, čisti do vremena svršetka, jer još nije došlo određeno vrijeme.«</p><p class="noviRedak"> <h4>Borba protiv Boga</h4><p class="pocetakParagrafa"> <span class="brojRetka" id="36">36</span>»Kralj će raditi što god mu se prohtije, uznoseći i uzdižući sebe iznad svih bogova: protiv Boga nad bogovima govorit će hule i uspijevat će dok se gnjev ne navrši – jer ono što je određeno, to će se ispuniti.  <span class="brojRetka" id="37">37</span>Neće mariti za bogove svojih otaca ni za Miljenika ženâ niti za kojega drugog boga: samog će sebe izdizati iznad sviju.  <span class="brojRetka" id="38">38</span>Mjesto njih častit će boga tvrđavâ, boga koga nisu poznavali njegovi očevi, častiti ga zlatom i srebrom, dragim kamenjem i drugim dragocjenostima.  <span class="brojRetka" id="39">39</span>Navalit će na tvrđave gradova pomoću stranog boga: one koji njega priznaju obasut će počastima i dat će im vlast nad mnoštvom i dijelit će im zemlju za nagradu.«</p><p class="noviRedak"> <h3>SVRŠETAK PROGONITELJA</h3> <span class="brojRetka" id="40">40</span>»U vrijeme svršetka kralj će se Juga zaratiti s njime; kralj će Sjevera navaliti na nj svojim kolima, svojim konjanicima i svojim mnogim brodovima. Provalit će u zemlje i proći njima poput poplave.  <span class="brojRetka" id="41">41</span>Prodrijet će u Divotu i mnogi će pasti. Njegovim će rukama izmaći Edom i Moab i glavnina sinova Amonovih.</p><p class="pocetakParagrafa"> <span class="brojRetka" id="42">42</span>Pružit će svoju ruku za zemljama: Egipat mu neće izmaći.  <span class="brojRetka" id="43">43</span>On će se domoći zlatnog i srebrnog blaga i svih dragocjenosti Egipta. Pratit će ga Libijci i Etiopljani.  <span class="brojRetka" id="44">44</span>Ali će ga uznemiriti vijesti s istoka i sa sjevera te će poći vrlo gnjevan da uništi i zatre mnoštvo.  <span class="brojRetka" id="45">45</span>Postavit će svoje dvorske šatore između mora i svete gore Divote. Ali će i njemu doći kraj, i nitko mu neće pomoći.«</p></p></p></p></p></p></p>