<h4>Davidove posljednje riječi</h4><p class="pocetakParagrafa"> <span class="brojRetka" id="1">1</span>Ovo su posljednje Davidove riječi:</p><p class="stih1">»Riječ Davida, sina Jišajeva,</p><p class="stih2">riječ čovjeka koji je bio visoko uzdignut,</p><p class="stih2">pomazanika Boga Jakovljeva,</p><p class="stih2">pjevača pjesama Izraelovih:</p><p class="stih1"> <span class="brojRetka" id="2">2</span>Jahvin duh govori po meni,</p><p class="stih2">njegova je riječ na mom jeziku.</p><p class="stih1"> <span class="brojRetka" id="3">3</span>Reče mi Jakovljev Bog,</p><p class="stih2">reče mi Izraelova hrid:</p><p class="stih2">Tko vlada ljudima pravedno</p><p class="stih2">i tko vlada u strahu Božjemu,</p><p class="stih1"> <span class="brojRetka" id="4">4</span>taj je kao jutarnja svjetlost kad ograne sunce,</p><p class="stih2">jutro bez oblaka,</p><p class="stih2">na kojem se svjetluca zemaljska trava poslije kiše.</p><p class="stih1"> <span class="brojRetka" id="5">5</span>Da, moja kuća stoji čvrsto pred Bogom: </p><p class="stih2">on je učinio vječan savez sa mnom,</p><p class="stih2">u svemu dobro uređen i utvrđen.</p><p class="stih2">Da, on će dati da napreduje sve moje spasenje</p><p class="stih2">i svaka moja želja.</p><p class="stih1"> <span class="brojRetka" id="6">6</span>Belijalovi ljudi svi su kao trnje u pustinji,</p><p class="stih2">jer ih nitko ne hvata rukom.</p><p class="stih1"> <span class="brojRetka" id="7">7</span>Nitko ih se ne dotiče, osim gvožđem i kopljačom,</p><p class="stih2">i potpuno se spaljuju u ognju.«</p><p class="noviRedak"> <h4>Davidovi junaci</h4><p class="pocetakParagrafa"> <span class="brojRetka" id="8">8</span>Ovo su imena Davidovih junaka: Išbaal, Hakmonac, prvak među trojicom; on je zavitlao svojim kopljem protiv osam stotina i pobio ih najedanput.  <span class="brojRetka" id="9">9</span>Za njim dolazi Eleazar, sin Dodonov, Ahoašanin, jedan od trojice junaka; on je bio s Davidom kod Pas Damina kad su se ondje skupili Filistejci za boj, a Izraelci se povukli pred njima.  <span class="brojRetka" id="10">10</span>Ali se on čvrsto držao i udarao Filistejce dok mu se ruka nije ukočila i ostala kao prirasla uz mač. Jahve je dao veliku pobjedu u onaj dan, pa se vojska vratila za Eleazarom, ali samo da pokupi plijen.  <span class="brojRetka" id="11">11</span>Za njim dolazi Šama, sin Elin, Hararac; kad su se Filistejci skupili u Lehiju, bijaše polje puno leće, a vojska je bila pobjegla ispred Filistejaca.  <span class="brojRetka" id="12">12</span>Tada je on stao usred polja i obranio ga i potukao Filistejce. Tako je Jahve dao veliku pobjedu.</p><p class="pocetakParagrafa"> <span class="brojRetka" id="13">13</span>Trojica između tridesetorice jednom su krenula na put i o početku žetve došla k Davidu u Adulamsku pećinu kad jedna filistejska četa bijaše utaborena u Refaimskoj dolini.  <span class="brojRetka" id="14">14</span>David je tada bio u svojoj kuli, a filistejska je posada bila tada u Betlehemu.  <span class="brojRetka" id="15">15</span>David uzdahnu: »O, kad bi me tko napojio vodom iz betlehemskoga studenca što je kod vrata!«  <span class="brojRetka" id="16">16</span>Tada ta tri junaka prodriješe kroz filistejski tabor i, zahvativši vode iz betlehemskog studenca što je kod vrata, donesoše je i dadoše Davidu. Ali je David ne htjede piti, nego je proli kao ljevanicu Jahvi  <span class="brojRetka" id="17">17</span>govoreći: »Ne dao mi Jahve da to učinim! Zar da pijem krv ovih ljudi? Ta izlažući život pogibli, donijeli su vode!« I nije htio piti. To su, eto, učinila ta tri junaka.</p><p class="pocetakParagrafa"> <span class="brojRetka" id="18">18</span>Abišaj, Joabov brat a sin Sarvijin, bio je vojvoda nad tridesetoricom. On je zavitlao kopljem na tri stotine, pobio ih i proslavio se među tridesetoricom.  <span class="brojRetka" id="19">19</span>On se odlikovao među tridesetoricom i postao njihov glavar, ali nije dostigao trojice.</p><p class="pocetakParagrafa"> <span class="brojRetka" id="20">20</span>Jojadin sin Benaja, junak iz Kabseela, bogat junačkim djelima, ubio je dva sina Ariela iz Moaba; on je jednoga snježnog dana sišao i ubio lava usred jame.  <span class="brojRetka" id="21">21</span>Ubio je i nekog Egipćanina, čovjeka golema stasa. Egipćanin je imao koplje u ruci, a on izišao preda nj sa štapom: istrgavši Egipćaninu koplje iz ruke, ubi ga njegovim kopljem.  <span class="brojRetka" id="22">22</span>To je učinio Jojadin sin Benaja i proslavio se među tridesetoricom junaka.  <span class="brojRetka" id="23">23</span>Bio je najznamenitiji među tridesetoricom, ali one prve trojice nije dostigao. David ga postavi za zapovjednika svoje tjelesne straže.</p><p class="pocetakParagrafa"> <span class="brojRetka" id="24">24</span>Asahel, brat Joabov, bio je među tridesetoricom. Zatim: Elhanan, sin Dodonov, iz Betlehema;  <span class="brojRetka" id="25">25</span>Šama iz Haroda; Elika iz Haroda;  <span class="brojRetka" id="26">26</span>Heles iz Peleta; Ira, sin Ikešev, iz Tekoe;  <span class="brojRetka" id="27">27</span>Abiezer iz Anatota; Sibekaj iz Huše;  <span class="brojRetka" id="28">28</span>Salmon iz Ahoha; Mahraj iz Netofe;  <span class="brojRetka" id="29">29</span>Heled, sin Baanin, iz Netofe; Itaj, sin Ribajev, iz Gibeje sinova Benjaminovih;  <span class="brojRetka" id="30">30</span>Benaja iz Pireatona; Hidaj od Gaaških potoka;  <span class="brojRetka" id="31">31</span>Abibaal iz Bet Haarabe; Azmavet iz Bahurima;  <span class="brojRetka" id="32">32</span>Eljahba iz Šaalbona; Jašen, sin Jonatanov;  <span class="brojRetka" id="33">33</span>Šama iz Harara; Ahiam, sin Šararov, iz Arara;  <span class="brojRetka" id="34">34</span>Elifelet, sin Ahasbajev, iz Bet Maake; Eliam, sin Ahitofelov, iz Gilona;  <span class="brojRetka" id="35">35</span>Hesraj iz Karmela; Paaraj iz Araba;  <span class="brojRetka" id="36">36</span>Jigeal, sin Natanov, iz Sobe; Bani iz Gada;  <span class="brojRetka" id="37">37</span>Selek Amonac; Nahraj iz Beerota, štitonoša Sarvijina sina Joaba;  <span class="brojRetka" id="38">38</span>Ira iz Jatira; Gareb iz Jatira;  <span class="brojRetka" id="39">39</span>Urija Hetit. Svega trideset i sedam.</p></p>