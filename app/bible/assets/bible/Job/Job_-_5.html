<p class="pocetakParagrafa"> <span class="brojRetka" id="1">1</span>Ded zazivlji! Zar će ti se tko odazvat’?</p><p class="stih2">Kojem li se svecu misliš sad obratit’?</p><p class="stih1"> <span class="brojRetka" id="2">2</span>Doista, budalu njegov bijes ubija,</p><p class="stih2">luđaka će sasvim skončat’ ljubomora.</p><p class="stih1"> <span class="brojRetka" id="3">3</span>Bezumnika vidjeh kako korijen pušta, al’ prokletstvo skoro na kuću mu pade.</p><p class="stih1"> <span class="brojRetka" id="4">4</span>Njegovi su sinci daleko od spasa,</p><p class="stih2">njih nezaštićene na Vratima tlače.</p><p class="stih1"> <span class="brojRetka" id="5">5</span>Ljetinu njihovu pojedoše gladni,</p><p class="stih2">sam Bog ju je njima oteo iz usta,</p><p class="stih2">a žedni hlepe za njihovim dobrima.</p><p class="stih1"> <span class="brojRetka" id="6">6</span>Ne, opačina ne izbija iz zemlje,</p><p class="stih2">nit’ nevolja iz tla može nići sama,</p><p class="stih1"> <span class="brojRetka" id="7">7</span>nego čovjek rađa muku i nevolju</p><p class="stih2">kao što let orlov teži u visinu.</p><p class="stih1"> <span class="brojRetka" id="8">8</span>Al’ ja bih se ipak Bogu utekao</p><p class="stih2">i pred njime stvar bih svoju razložio.</p><p class="stih1"> <span class="brojRetka" id="9">9</span>Nedokučiva on djela silna stvori,</p><p class="stih2">čudesa koja se izbrojit’ ne mogu.</p><p class="stih1"> <span class="brojRetka" id="10">10</span>On kišom rosi po svem licu zemljinu</p><p class="stih2">i vodu šalje da nam polja natapa.</p><p class="stih1"> <span class="brojRetka" id="11">11</span>Da bi ponižene visoko digao,</p><p class="stih2">da bi ojađene srećom obdario,</p><p class="stih1"> <span class="brojRetka" id="12">12</span>redom ruši ono što lukavci smisle,</p><p class="stih2">što god započeli, on im izjalovi.</p><p class="stih1"> <span class="brojRetka" id="13">13</span>On hvata mudre u njihovu lukavstvu,</p><p class="stih2">naume spletkarâ obraća u ništa.</p><p class="stih1"> <span class="brojRetka" id="14">14</span>Posred bijela dana zapadnu u tamu,</p><p class="stih2">pipaju u podne kao usred noći.</p><p class="stih1"> <span class="brojRetka" id="15">15</span>On iz njinih ralja izbavlja jadnika,</p><p class="stih2">iz silničkih ruku diže siromaha.</p><p class="stih1"> <span class="brojRetka" id="16">16</span>Tako se pokaže nada nevoljniku,</p><p class="stih2">i nepravda mora zatvoriti usta.</p><p class="noviRedak"> </p><p class="stih1"> <span class="brojRetka" id="17">17</span>Da, blago čovjeku koga Bog odbaci!</p><p class="stih2">Stoga ti ne prezri karanje Svesilnog!</p><p class="stih1"> <span class="brojRetka" id="18">18</span>On ranjava, ali i ranu povija,</p><p class="stih2">udara i svojom zacjeljuje rukom.</p><p class="stih1"> <span class="brojRetka" id="19">19</span>Iz šest će nevolja tebe izbaviti,</p><p class="stih2">ni u sedmoj zlo te dotaknuti neće.</p><p class="stih1"> <span class="brojRetka" id="20">20</span>U gladi, od smrti on će te spasiti,</p><p class="stih2">a u ratu, oštru će te otet’ maču. </p><p class="stih1"> <span class="brojRetka" id="21">21</span>Biču zla jezika uklonit će tebe,</p><p class="stih2">ispred otimača bez straha ćeš biti.</p><p class="stih1"> <span class="brojRetka" id="22">22</span>Suši i studeni ti ćeš se smijati</p><p class="stih2">i od divljih zvijeri strahovati nećeš.</p><p class="stih1"> <span class="brojRetka" id="23">23</span>Sklopit’ ti ćeš savez s kamenjem na njivi,</p><p class="stih2">zvjerad divlja s tobom u miru će biti.</p><p class="stih1"> <span class="brojRetka" id="24">24</span>U šatoru svome mir ćeš uživati,</p><p class="stih2">dom svoj kad pohodiš netaknut će stajat’.</p><p class="stih1"> <span class="brojRetka" id="25">25</span>Koljeno ćeš svoje gledat’ gdje se množi</p><p class="stih2">i potomstvo gdje ti kao trava raste.</p><p class="stih1"> <span class="brojRetka" id="26">26</span>U grob ti ćeš leći kada budeš zreo,</p><p class="stih2">kao što se žito snosi kad dozori.</p><p class="stih1"> <span class="brojRetka" id="27">27</span>Sve motrismo ovo: istina je živa!</p><p class="stih2">zato sve za dobro svoje ti poslušaj.«</p>