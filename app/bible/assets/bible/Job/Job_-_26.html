<h4>Bildad govori uprazno</h4><p class="pocetakParagrafa"> <span class="brojRetka" id="1">1</span>Job progovori i reče: </p><p class="stih1"> <span class="brojRetka" id="2">2</span>»Kako dobro znadeš pomoći nemoćnom </p><p class="stih2">i mišicu iznemoglu poduprijeti!</p><p class="stih1"> <span class="brojRetka" id="3">3</span>Kako dobar savjet daješ neukome;</p><p class="stih2">baš si preveliku mudrost pokazao.</p><p class="stih1"> <span class="brojRetka" id="4">4</span>Kome li si ove uputio riječi</p><p class="stih2">i koji duh je iz tebe govorio?«</p><h4>Himna Božjoj svemogućnosti</h4><p class="stih1"> <span class="brojRetka" id="5">5</span>Pred Bogom mrtvi pod</p><p class="stih2">zemljom dolje strepe,</p><p class="stih2">vode morske dršću i nemani njine.</p><p class="stih1"> <span class="brojRetka" id="6">6</span>Pred njegovim okom otkriven zja šeol</p><p class="stih2">i bezdan smrti nema vela na sebi.</p><p class="stih1"> <span class="brojRetka" id="7">7</span>On povrh praznine Sjever razapinje,</p><p class="stih2">on drži zemlju o ništa obješenu.</p><p class="stih1"> <span class="brojRetka" id="8">8</span>On zatvara vodu u svoje oblake,</p><p class="stih2">a oblaci se pod njome ne prodiru.</p><p class="stih1"> <span class="brojRetka" id="9">9</span>On zastire puno lice mjesečevo</p><p class="stih2">razastirući svoj oblak preko njega.</p><p class="stih1"> <span class="brojRetka" id="10">10</span>On je na vodi označio kružnicu</p><p class="stih2">gdje prestaje svjetlost i tmine počinju.</p><p class="stih1"> <span class="brojRetka" id="11">11</span>Svodu se nebeskom potresu stupovi</p><p class="stih2">i premru od straha kada on zaprijeti.</p><p class="stih1"> <span class="brojRetka" id="12">12</span>Svojom je snagom on ukrotio more</p><p class="stih2">i neman Rahaba smrvio mudrošću.</p><p class="stih1"> <span class="brojRetka" id="13">13</span>Nebesa je svojim razbistrio dahom,</p><p class="stih2">a ruka mu je brzu zmiju probola.</p><p class="stih1"> <span class="brojRetka" id="14">14</span>Sve to samo djelić je djela njegovih,</p><p class="stih2">od kojih tek slabu jeku mi čujemo.</p><p class="stih2">Ali tko će shvatit’ grom njegove moći?«</p>