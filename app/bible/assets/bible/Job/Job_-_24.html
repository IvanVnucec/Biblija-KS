<p class="pocetakParagrafa"> <span class="brojRetka" id="1">1</span>Zašto Svesilni ne promatra vremena,</p><p class="stih2">a dane njegove ne vide mu vjernici?</p><p class="stih1"> <span class="brojRetka" id="2">2</span>Bezbožnici pomiču granice,</p><p class="stih2">otimaju stado i pasu ga.</p><p class="stih1"> <span class="brojRetka" id="3">3</span>Sirotama odvode magarca,</p><p class="stih2">udovi u zalog vola dižu.</p><p class="stih1"> <span class="brojRetka" id="9">9</span>Otkidaju od sise sirotu,</p><p class="stih2">ubogom u zalog dijete grabe.</p><p class="stih1"> <span class="brojRetka" id="4">4</span>Siromahe tjeraju sa puta;</p><p class="stih2">skrivaju se ubogari zemlje.</p><p class="stih1"> <span class="brojRetka" id="5">5</span>K’o magarci divlji u pustinji</p><p class="stih2">zarana idu da plijen ugrabe:</p><p class="stih2">pustinja im hrani mališane.</p><p class="stih1"> <span class="brojRetka" id="6">6</span>Po tuđem polju oni pabirče,</p><p class="stih2">paljetkuju vinograd opakog.</p><p class="stih1"> <span class="brojRetka" id="7">7</span>Goli noće, nemaju haljine,</p><p class="stih2">ni pokrivača protiv studeni.</p><p class="stih1"> <span class="brojRetka" id="8">8</span>Oni kisnu na planinskom pljusku;</p><p class="stih2">bez skloništa uz hrid se zbijaju.</p><p class="stih1"> <span class="brojRetka" id="10">10</span>Goli hode, nemaju haljina;</p><p class="stih2">izgladnjeli, tuđe snoplje nose.</p><p class="stih1"> <span class="brojRetka" id="11">11</span>Oni mlina za ulje nemaju;</p><p class="stih2">ožednjeli, gaze u kacama.</p><p class="stih1"> <span class="brojRetka" id="12">12</span>Samrtnici hropću iz gradova,</p><p class="stih2">ranjenici u pomoć zazivlju.</p><p class="stih2">Al’ na sve to Bog se oglušuje.</p><p class="noviRedak"> </p><p class="stih1"> <span class="brojRetka" id="13">13</span>Ima onih koji mrze svjetlost:</p><p class="stih2">ne priznaju njezinih putova</p><p class="stih2">niti se staza drže njezinih.</p><p class="stih1"> <span class="brojRetka" id="14">14</span>Za mraka se diže ubojica,</p><p class="stih2">kolje ubogog i siromaha.</p><p class="stih2">U gluhoj se noći lopov skiće</p><p class="stih1"> <span class="brojRetka" id="16a">16a</span>i u tmini provaljuje kuće.</p><p class="stih1"> <span class="brojRetka" id="15">15</span>Sumrak žudi oko preljubnika:</p><p class="stih2">‘Nitko me vidjet neće’, kaže on</p><p class="stih2">i zastire velom svoje lice.</p><p class="stih1"> <span class="brojRetka" id="16b">16b</span>Za vidjela oni se skrivaju,</p><p class="stih2">oni neće da za svjetlost znaju.</p><p class="stih1"> <span class="brojRetka" id="17">17</span>Zora im je kao sjena smrtna:</p><p class="stih2">kad zarudi, silan strah ih hvata.</p><h4>Sofarova besjeda: prokletnik</h4><p class="stih1"> <span class="brojRetka" id="18">18</span>Prije nego svane, on već hitro bježi</p><p class="stih2">kloneći se puta preko vinograda.</p><p class="stih2">Njegova su dobra prokleta u zemlji.</p><p class="stih1"> <span class="brojRetka" id="19">19</span>K’o što vrućina i žega snijeg upija,</p><p class="stih2">tako i podzemlje proždire grešnike.</p><p class="stih1"> <span class="brojRetka" id="20">20</span>Zaboravilo ga krilo što ga rodi,</p><p class="stih2">ime se njegovo više ne spominje:</p><p class="stih2">poput stabla zgromljena je opačina.</p><p class="stih1"> <span class="brojRetka" id="21">21</span>Ženu nerotkinju on je zlostavljao,</p><p class="stih2">udovici nije učinio dobra.</p><p class="stih1"> <span class="brojRetka" id="22">22</span>Al’ Onaj što snažno hvata nasilnike,</p><p class="stih2">ustaje, a njima sva se nada gasi.</p><p class="stih1"> <span class="brojRetka" id="23">23</span>Dade mu sigurnost, i on se pouzda;</p><p class="stih2">okom je njegove nadzirao staze.</p><p class="stih1"> <span class="brojRetka" id="24">24</span>Dignu se zakratko, a onda nestanu,</p><p class="stih2">ruše se i kao svi drugi istrunu,</p><p class="stih2">posječeni kao glave klasovima.«</p><p class="stih1"> <span class="brojRetka" id="25">25</span>Nije li tako? Tko će me u laž utjerat’?</p><p class="stih2">Tko moje riječi poništiti može?«</p>