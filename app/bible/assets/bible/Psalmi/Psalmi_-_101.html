<h2>PSALAM 101 (100)</h2><h3>Lik dobra vladara</h3><p class="stih1"> <span class="brojRetka" id="1">1</span>Davidov.</p><p class="stih2">Psalam.</p><p class="stih1">Da zapjevam o dobroti i pravdi,</p><p class="stih2">tebi, Jahve, da zasviram!</p><p class="stih1"> <span class="brojRetka" id="2">2</span>Razmatrat ću put savršenstva:</p><p class="stih2">kad li ćeš k meni doći?</p><p class="stih1">Hodit ću u nedužnosti srca</p><p class="stih2">u domu svojemu.</p><p class="stih1"> <span class="brojRetka" id="3">3</span>Neću stavljati pred oči svoje</p><p class="stih2">ništa opako.</p><p class="stih1">Mrzim čovjeka koji čini zlo:</p><p class="stih2">on neće biti uza me.</p><p class="stih1"> <span class="brojRetka" id="4">4</span>Opako će srce biti daleko od mene;</p><p class="stih2">o zlu neću da znadem.</p><p class="noviRedak"> </p><p class="stih1"> <span class="brojRetka" id="5">5</span>Tko kleveće bližnjeg u potaji,</p><p class="stih2">toga ću pogubiti.</p><p class="stih2">Čovjeka oholih očiju i srca naduta</p><p class="stih2">ja ne podnosim.</p><p class="noviRedak"> </p><p class="stih1"> <span class="brojRetka" id="6">6</span>Pogled upravljam k vjernima na zemlji</p><p class="stih2">da sa mnom stanuju.</p><p class="stih2">Tko hodi putem nedužnim,</p><p class="stih2">taj će mi služiti.</p><p class="noviRedak"> </p><p class="stih1"> <span class="brojRetka" id="7">7</span>Neće prebivati u kući mojoj</p><p class="stih2">tko spletke snuje.</p><p class="stih2">Tko govori laži, neće opstati</p><p class="stih2">pred mojim očima.</p><p class="noviRedak"> </p><p class="stih1"> <span class="brojRetka" id="8">8</span>Svaki ću dan istrebljivati</p><p class="stih2">sve zlikovce u zemlji;</p><p class="stih2">iskorijenit ću iz grada Jahvina</p><p class="stih2">sve koji čine bezakonje.</p>