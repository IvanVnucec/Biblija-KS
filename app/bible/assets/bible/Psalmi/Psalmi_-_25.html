<h2>PSALAM 25 (24)</h2><h3>Molitva u pogibelji</h3><p class="stih1"> <span class="brojRetka" id="1">1</span>Davidov.</p><p class="stih1">K tebi, Jahve, uzdižem dušu svoju,</p><p class="stih1"> <span class="brojRetka" id="2">2</span>u tebe se uzdam, Bože moj:</p><p class="stih2">da se ne vesele nada mnom dušmani!</p><p class="stih1"> <span class="brojRetka" id="3">3</span>Koji se u tebe uzdaju, postidjet se neće:</p><p class="stih2">postidjet će se koji se lako iznevjere.</p><p class="stih1"> <span class="brojRetka" id="4">4</span>Pokaži mi, Jahve, svoje putove,</p><p class="stih2">nauči me svojim stazama!</p><p class="stih1"> <span class="brojRetka" id="5">5</span>Istinom me svojom vodi i pouči me,</p><p class="stih2">jer ti si Bog, moj Spasitelj:</p><p class="stih1"> <span class="brojRetka" id="6">6</span>Spomeni se, Jahve, svoje nježnosti</p><p class="stih2">i ljubavi svoje dovijeka.</p><p class="stih1"> <span class="brojRetka" id="7">7</span>Ne spominji se grijehâ moje mladosti ni prijestupâ,</p><p class="stih2">spomeni me se po svojoj ljubavi –</p><p class="stih2">radi dobrote svoje, o Jahve!</p><p class="stih1"> <span class="brojRetka" id="8">8</span>Jahve je sama dobrota i pravednost:</p><p class="stih2">grešnike on na put privodi.</p><p class="stih1"> <span class="brojRetka" id="9">9</span>On ponizne u pravdi vodi</p><p class="stih2">i uči malene putu svome.</p><p class="stih1"> <span class="brojRetka" id="10">10</span>Sve su staze Jahvine istina i ljubav</p><p class="stih2">za onog koji čuva savez njegov i propise.</p><p class="stih1"> <span class="brojRetka" id="11">11</span>Jahve, radi svojeg imena</p><p class="stih2">grijeh moj mi oprosti, jer je velik.</p><p class="stih1"> <span class="brojRetka" id="12">12</span>Ima li koga da se boji Jahve?</p><p class="stih2">On će ga poučiti kojim će putem krenuti.</p><p class="stih1"> <span class="brojRetka" id="13">13</span>Duša će mu u sreći počivati,</p><p class="stih2">a potomci će njegovi zaposjesti zemlju.</p><p class="stih1"> <span class="brojRetka" id="14">14</span>Prisan je Jahve s onima koji ga se boje</p><p class="stih2">i savez svoj objavljuje njima.</p><p class="stih1"> <span class="brojRetka" id="15">15</span>K Jahvi su svagda oči moje upravljene,</p><p class="stih2">jer mi nogu izvlači iz zamke.</p><p class="stih1"> <span class="brojRetka" id="16">16</span>Pogledaj na me i smiluj se meni,</p><p class="stih2">jer osamljen sam i nevoljan.</p><p class="stih1"> <span class="brojRetka" id="17">17</span>Odagnaj tjeskobe srca moga,</p><p class="stih2">iz bojazni mojih izbavi me!</p><p class="stih1"> <span class="brojRetka" id="18">18</span>Vidi nevolju moju i muku</p><p class="stih2">i oprosti sve grijehe moje!</p><p class="stih1"> <span class="brojRetka" id="19">19</span>Pogledaj dušmane moje: kako ih je mnogo</p><p class="stih2">i kakvom me mržnjom žestokom mrze.</p><p class="stih1"> <span class="brojRetka" id="20">20</span>Čuvaj dušu moju, izbavi me:</p><p class="stih2">neću se postidjeti, jer se tebi utekoh.</p><p class="stih1"> <span class="brojRetka" id="21">21</span>Nedužnost i čestitost nek’ me štite,</p><p class="stih2">jer u tebe se uzdam, o Jahve.</p><p class="stih1"> <span class="brojRetka" id="22">22</span>Izbavi, Bože, Izraela</p><p class="stih2">iz sviju tjeskoba njegovih.</p>