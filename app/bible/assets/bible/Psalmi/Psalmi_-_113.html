<h2>PSALAM 113 (112)</h2><h3>Bogu slave i milosrđa</h3><p class="stih1"> <span class="brojRetka" id="1">1</span>Aleluja!</p><p class="stih1">Hvalite, sluge Jahvine,</p><p class="stih2">hvalite ime Jahvino!</p><p class="stih1"> <span class="brojRetka" id="2">2</span>Blagoslovljeno ime Jahvino</p><p class="stih2">sada i dovijeka!</p><p class="stih1"> <span class="brojRetka" id="3">3</span>Od istoka sunca do zalaskahvaljeno bilo ime Jahvino!</p><p class="noviRedak"> </p><p class="stih1"> <span class="brojRetka" id="4">4</span>Uzvišen je Jahve nad sve narode,</p><p class="stih2">slava njegova nebesa nadvisuje.</p><p class="stih1"> <span class="brojRetka" id="5">5</span>Tko je kao Jahve, Bog naš,</p><p class="stih2">koji u visinama stoluje</p><p class="stih1"> <span class="brojRetka" id="6">6</span>i gleda odozgo nebo i zemlju?</p><p class="noviRedak"> </p><p class="stih1"> <span class="brojRetka" id="7">7</span>Podiže iz prašine uboga,</p><p class="stih2">iz gliba vadi siromaha</p><p class="stih1"> <span class="brojRetka" id="8">8</span>da ga posadi s prvacima,</p><p class="stih2">s prvacima svoga naroda.</p><p class="stih1"> <span class="brojRetka" id="9">9</span>Nerotkinji daje da u domu stanuje</p><p class="stih2">kao radosna majka djece brojne.</p>