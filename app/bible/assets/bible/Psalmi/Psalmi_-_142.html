<h2>PSALAM 142 (141)</h2><h3>Molitva progonjenog</h3><p class="stih1"> <span class="brojRetka" id="1">1</span>Poučna pjesma. Davidova.</p><p class="stih2">Kad bijaše u špilji. Molitva.</p><p class="stih1"> <span class="brojRetka" id="2">2</span>Iz svega glasa vapijem Jahvi,</p><p class="stih2">iz svega glasa Jahvu zaklinjem.</p><p class="stih1"> <span class="brojRetka" id="3">3</span>Pred njim svoju izlijevam tužaljku,</p><p class="stih2">tjeskobu svoju pred njim razastirem.</p><p class="stih1"> <span class="brojRetka" id="4">4</span>Ako duh moj i klone u meni,</p><p class="stih2">ti put moj poznaješ.</p><p class="stih1">Na putu kojim prolazim</p><p class="stih2">potajnu mi zamku staviše.</p><p class="stih1"> <span class="brojRetka" id="5">5</span>Obazrem li se nadesno i pogledam:</p><p class="stih2">nitko ne zna za mene.</p><p class="stih1">Nemam kamo pobjeći,</p><p class="stih2">nitko za život moj ne mari.</p><p class="noviRedak"> </p><p class="stih1"> <span class="brojRetka" id="6">6</span>K tebi, Jahve, vapijem;</p><p class="stih2">govorim: ti si mi utočište,</p><p class="stih2">ti si dio moj u zemlji živih.</p><p class="stih1"> <span class="brojRetka" id="7">7</span>Poslušaj moje vapaje</p><p class="stih2">jer sam veoma nevoljan.</p><p class="noviRedak"> </p><p class="stih1">Izbavi me od gonitelja mojih</p><p class="stih2">jer od mene oni su moćniji.</p><p class="stih1"> <span class="brojRetka" id="8">8</span>Izvedi iz tamnice dušu moju</p><p class="stih2">da zahvaljujem imenu tvojemu.</p><p class="noviRedak"> </p><p class="stih1">Oko mene će se okupiti pravednici</p><p class="stih2">zbog dobra što si ga iskazao meni.</p>