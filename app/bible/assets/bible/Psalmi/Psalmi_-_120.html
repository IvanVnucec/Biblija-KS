<h2>PSALAM 120 (119)</h2><h3>Neprijatelj mira</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih1">Kad bijah u nevolji, Jahvi zavapih</p><p class="stih2">i on me usliša.</p><p class="stih1"> <span class="brojRetka" id="2">2</span>Jahve, izbavi dušu moju od usana prijevarnih,</p><p class="stih2">od zlobna jezika!</p><p class="noviRedak"> </p><p class="stih1"> <span class="brojRetka" id="3">3</span>Kojim zlom da te prokunem,</p><p class="stih2">zlobni jeziče?</p><p class="stih1"> <span class="brojRetka" id="4">4</span>Strelicama oštrim iz ratničke ruke</p><p class="stih2">i ugljevljem žarkim.</p><p class="noviRedak"> </p><p class="stih1"> <span class="brojRetka" id="5">5</span>Jao meni što mi je boraviti u Mešeku</p><p class="stih2">i stanovati u šatorima kedarskim!</p><p class="stih1"> <span class="brojRetka" id="6">6</span>Predugo mi duša mora živjeti</p><p class="stih2">s mrziteljima mira.</p><p class="stih1"> <span class="brojRetka" id="7">7</span>Kada o miru govorim,</p><p class="stih2">oni sile na rat.</p>