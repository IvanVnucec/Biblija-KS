<h2>PSALAM 32 (31)</h2><h3>Tko prizna, oprošteni su mu grijesi</h3><p class="stih1"> <span class="brojRetka" id="1">1</span>Davidov.</p><p class="stih2">Poučna pjesma.</p><p class="stih1">Blažen onaj kome je grijeh otpušten,</p><p class="stih2">kome je zločin pokriven!</p><p class="stih1"> <span class="brojRetka" id="2">2</span>Blago čovjeku kome Jahve ne ubraja krivnju</p><p class="stih2">i u čijemu duhu nema prijevare!</p><p class="noviRedak"> </p><p class="stih1"> <span class="brojRetka" id="3">3</span>Prešutjet’ sam htio, al’ kosti mi klonuše</p><p class="stih2">od neprestana jecanja.</p><p class="stih1"> <span class="brojRetka" id="4">4</span>Danju i noću ruka me tvoja tištala,</p><p class="stih2">snaga mi se trošila k’o za ljetnih žega.</p><p class="stih1"> <span class="brojRetka" id="5">5</span>Tad grijeh svoj tebi priznah</p><p class="stih2">i krivnju svoju više ne skrivah.</p><p class="stih2">Rekoh: »Priznat ću Jahvi prijestup svoj«,</p><p class="stih2">i ti si mi krivnju grijeha oprostio.</p><p class="noviRedak"> </p><p class="stih1"> <span class="brojRetka" id="6">6</span>Zato nek’ ti se moli pobožnik svaki</p><p class="stih2">u času nevolje.Kad bujice silne navale,</p><p class="stih2">njega neće stići.</p><p class="stih1"> <span class="brojRetka" id="7">7</span>Utočište ti si moje,</p><p class="stih2">od tjeskobe ti ćeš me sačuvat’,</p><p class="stih2">odjenut’ me radošću spasenja.</p><p class="noviRedak"> </p><p class="stih1"> <span class="brojRetka" id="8">8</span>Učit ću te, put ti kazat’ kojim ti je ići,</p><p class="stih2">svjetovat ću te, oko će moje bdjeti nad tobom.</p><p class="noviRedak"> </p><p class="stih1"> <span class="brojRetka" id="9">9</span>Ne budite kao konj ili mazga bez razuma: </p><p class="stih2">divljinu im krotiš vođicama i uzdom,</p><p class="stih2">inače im se ne primiči!</p><p class="noviRedak"> </p><p class="stih1"> <span class="brojRetka" id="10">10</span>Bezbožnika taru mnoge nevolje,</p><p class="stih2">a tko se uzda u Jahvu, njega okružuje milost.</p><p class="noviRedak"> </p><p class="stih1"> <span class="brojRetka" id="11">11</span>Radujte se Jahvi i kličite, pravedni,</p><p class="stih2">kličite svi koji ste srca čestita!</p>