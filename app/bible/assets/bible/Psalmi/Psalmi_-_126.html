<h2>PSALAM 126 (125)</h2><h3>Pjesma povratnikâ</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih1">Kad Jahve vraćaše sužnjeve sionske,</p><p class="stih2">bilo nam je k’o da snivamo.</p><p class="stih1"> <span class="brojRetka" id="2">2</span>Usta nam bjehu puna smijeha,</p><p class="stih2">a jezik klicanja.</p><p class="stih1">Među poganima tad se govorilo:</p><p class="stih2">»Velika im djela Jahve učini!«</p><p class="stih1"> <span class="brojRetka" id="3">3</span>Velika nam djela učini Jahve:</p><p class="stih2">opet smo radosni!</p><p class="noviRedak"> </p><p class="stih1"> <span class="brojRetka" id="4">4</span>Vrati, o Jahve, sužnjeve naše</p><p class="stih2">k’o potoke negepske!</p><p class="stih1"> <span class="brojRetka" id="5">5</span>Oni koji siju u suzama,</p><p class="stih2">žanju u pjesmi.</p><p class="stih1"> <span class="brojRetka" id="6">6</span>Išli su plačući</p><p class="stih2">noseći sjeme sjetveno:</p><p class="stih2">vraćat će se s pjesmom,</p><p class="stih2">noseći snoplje svoje.</p>