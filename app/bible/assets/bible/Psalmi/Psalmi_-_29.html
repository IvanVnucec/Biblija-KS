<h2>PSALAM 29 (28)</h2><h3>Himna Gospodaru oluje</h3><p class="stih1"> <span class="brojRetka" id="1">1</span>Psalam.</p><p class="stih2">Davidov.</p><p class="stih1">Prinesite Jahvi, o sinovi Božji,</p><p class="stih2">prinesite Jahvi slavu i moć!</p><p class="stih1"> <span class="brojRetka" id="2">2</span>Prinesite Jahvi slavu njegova imena,</p><p class="stih2">poklonite se Jahvi u svetištu njegovu!</p><p class="noviRedak"> </p><p class="stih1"> <span class="brojRetka" id="3">3</span>Čuj! Jahve nad vodama,</p><p class="stih2">Jahve nad vodama silnim!</p><p class="stih1"> <span class="brojRetka" id="4">4</span>Čuj! Jahve u sili,</p><p class="stih2">Jahve u veličanstvu!</p><p class="noviRedak"> </p><p class="stih1"> <span class="brojRetka" id="5">5</span>Čuj! Jahve lomi cedre,</p><p class="stih2">Jahve lomi cedre libanske,</p><p class="stih1"> <span class="brojRetka" id="6">6</span>i Liban skakuće poput teleta,</p><p class="stih2">a Sirion kao mlado bivolče!</p><p class="noviRedak"> </p><p class="stih1"> <span class="brojRetka" id="7">7</span>Čuj! Jahve sipa munje,</p><p class="stih2">Jahve sipa munje ognjene!</p><p class="stih1"> <span class="brojRetka" id="8">8</span>Čuj! Jahve potresa pustinjom,</p><p class="stih2">Jahve potresa pustinjom kadeškom!</p><p class="stih1"> <span class="brojRetka" id="9">9</span>Čuj! Od straha se mlâdē košute,</p><p class="stih2">prerano se mlâdē košute šumske.</p><p class="stih1"> <span class="brojRetka" id="3b">3b</span>Čuj! Bog veličanstveni zagrmje,</p><p class="stih1"> <span class="brojRetka" id="9a">9a</span>a u hramu njegovu svi kliknuše: Slava!</p><p class="noviRedak"> </p><p class="stih1"> <span class="brojRetka" id="10">10</span>Jahve nad valima stoluje,</p><p class="stih2">stoluje Jahve – kralj dovijeka!</p><p class="stih1"> <span class="brojRetka" id="11">11</span>Jahve narodu svom daje jakost,</p><p class="stih2">Jahve narod svoj mirom blagoslivlje.</p>