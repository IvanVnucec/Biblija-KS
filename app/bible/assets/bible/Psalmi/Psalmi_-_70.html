<h2>PSALAM 70 (69)</h2><h3>Vapaj za pomoć</h3><p class="stih1"> <span class="brojRetka" id="1">1</span>Zborovođi.</p><p class="stih2">Davidov. Za spomen.</p><p class="stih1"> <span class="brojRetka" id="2">2</span>O Bože, spasi me,</p><p class="stih2">Jahve, u pomoć mi pohitaj!</p><p class="stih1"> <span class="brojRetka" id="3">3</span>Nek’ se postide i smetu</p><p class="stih2">svi koji mi o glavi rade!</p><p class="stih1">Nek’ odstupe i nek’ se posrame</p><p class="stih2">koji se nesreći mojoj raduju!</p><p class="stih1"> <span class="brojRetka" id="4">4</span>Nek’ uzmaknu u sramoti svojoj</p><p class="stih2">koji zlurado na me grohoću!</p><p class="noviRedak"> </p><p class="stih1"> <span class="brojRetka" id="5">5</span>Neka kliču i nek’ se vesele u tebi</p><p class="stih2">svi koji tebe traže!</p><p class="stih1">Neka govore svagda: »Velik je Bog!«</p><p class="stih2">svi koji spasenje tvoje ljube!</p><p class="noviRedak"> </p><p class="stih1"> <span class="brojRetka" id="6">6</span>A bijedan sam ja i nevoljan,</p><p class="stih2">o Bože, u pomoć mi pohitaj!</p><p class="stih2">Ti si pomoć moja i spasitelj;</p><p class="stih2">Jahve, ne kasni!</p>