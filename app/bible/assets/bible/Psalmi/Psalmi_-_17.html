<h2>PSALAM 17 (16)</h2><h3>Vapaj nevina čovjeka</h3><p class="stih1"> <span class="brojRetka" id="1">1</span>Molitva.</p><p class="stih2">Davidova.</p><p class="stih1">Počuj, Jahve pravedni,</p><p class="stih2">i vapaj mi poslušaj,</p><p class="stih2">usliši molitvu iz usta iskrenih! </p><p class="stih1"> <span class="brojRetka" id="2">2</span>Od tebe nek’ mi dođe presuda,</p><p class="stih2">tvoje oči vide što je pravo.</p><p class="noviRedak"> </p><p class="stih1"> <span class="brojRetka" id="3">3</span>Istraži mi srce, pohodi noću,</p><p class="stih2">ognjem me iskušaj,</p><p class="stih2">al’ u meni nećeš nać’ bezakonja.</p><p class="stih2">Ne zgriješiše usta moja</p><p class="stih1"> <span class="brojRetka" id="4">4</span>kao što griješe ljudi:</p><p class="stih2">po riječima usta tvojih čuvah putove Zakona.</p><p class="noviRedak"> </p><p class="stih1"> <span class="brojRetka" id="5">5</span>Korak mi čvrsto prionu za tvoje staze,</p><p class="stih2">ne zasta mi noga na putima tvojim.</p><p class="stih1"> <span class="brojRetka" id="6">6</span>Zazivam te, Bože, ti ćeš me uslišit’:</p><p class="stih2">prikloni mi uho i čuj riječi moje.</p><p class="stih1"> <span class="brojRetka" id="7">7</span>Proslavi na meni dobrotu svoju,</p><p class="stih2">ti koji od dušmana izbavljaš</p><p class="stih2">one što se utječu desnici tvojoj.</p><p class="noviRedak"> </p><p class="stih1"> <span class="brojRetka" id="8">8</span>Čuvaj me k’o zjenicu oka,</p><p class="stih2">sakrij me u sjenu krila svojih</p><p class="stih1"> <span class="brojRetka" id="9">9</span>od zlotvora što na me nasrću.</p><p class="stih2">Dušmani me bijesni opkoljuju,</p><p class="noviRedak"> </p><p class="stih1"> <span class="brojRetka" id="10">10</span>bešćutno srce zatvarajui ustima zbore naduto,</p><p class="stih1"> <span class="brojRetka" id="11">11</span>Koraci njini sad me okružuju,</p><p class="stih2">smjeraju da me na zemlju obore;</p><p class="stih1"> <span class="brojRetka" id="12">12</span>slični lavu dok se, zinuv, na plijen obara</p><p class="stih2">i laviću što vreba u potaji.</p><p class="noviRedak"> </p><p class="stih1"> <span class="brojRetka" id="13">13</span>Ustani, Jahve, presretni ga i obori,</p><p class="stih2">od grešnika mi život mačem spasi,</p><p class="stih1"> <span class="brojRetka" id="14">14</span>a rukom od ljudi, Gospodine:</p><p class="stih2">od ljudi kojih je dio ovaj život,</p><p class="stih2">kojima želudac puniš dobrima;</p><p class="stih2">kojih su sinovi siti,</p><p class="stih2">a djeci daju što im pretekne.</p><p class="stih1"> <span class="brojRetka" id="15">15</span>A ja ću u pravdi gledati lice tvoje,</p><p class="stih2">i jednom kad se probudim,</p><p class="stih2">sit ću ga se nagledati.</p>