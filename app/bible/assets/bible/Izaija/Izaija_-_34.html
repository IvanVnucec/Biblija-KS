<h4>Svršetak Edoma</h4><p class="pocetakParagrafa"> <span class="brojRetka" id="1">1</span>Pristupite, puci, da čujete,</p><p class="stih2">pomno slušajte, narodi;</p><p class="stih1">čuj, zemljo, i sve što te ispunja,</p><p class="stih2">kruže zemaljski i sve što raste po tebi!</p><p class="stih1"> <span class="brojRetka" id="2">2</span>Jer razgnjevi se Jahve na sve narode,</p><p class="stih2">razjari se na svu vojsku njihovu.</p><p class="stih1">Izruči ih uništenju,</p><p class="stih2">pokolju ih predade.</p><p class="noviRedak"> </p><p class="stih1"> <span class="brojRetka" id="3">3</span>Leže njihovi pobijeni,</p><p class="stih2">smrad se diže od trupla mnogih,</p><p class="stih1">krv gorama proteče,</p><p class="stih2"> <span class="brojRetka" id="4">4</span>raspada se sva vojska nebeska.</p><p class="noviRedak"> </p><p class="stih1">Nebesa se sviše kao knjiga,</p><p class="stih2">i pada sva njihova vojska,</p><p class="stih1">k’o što lozov list otpada,</p><p class="stih2">k’o što se trusi lišće smokovo.</p><p class="noviRedak"> </p><p class="stih1"> <span class="brojRetka" id="5">5</span>Jer na nebu je opijeni mač moj:</p><p class="stih2">gle, na Edom on se obara,</p><p class="stih2">da kazni narod što ga prokleh.</p><p class="stih1"> <span class="brojRetka" id="6">6</span>Mač Jahvin krvlju je opijen,</p><p class="stih2">omašćen pretilinom,</p><p class="stih1">krvlju janjećom i jarećom,</p><p class="stih2">pretilinom bubrega ovnujskih.</p><p class="stih1">Jer Jahvi se u Bosri žrtva prinosi,</p><p class="stih2">veliko klanje u zemlji edomskoj.</p><p class="stih1"> <span class="brojRetka" id="7">7</span>S njima će biti poklani bivoli</p><p class="stih2">i junad s bikovima.</p><p class="noviRedak"> </p><p class="stih1">Zemlja će se njihovom napojiti krvlju,</p><p class="stih2">i prašina njihova omastit’ pretilinom,</p><p class="stih1"> <span class="brojRetka" id="8">8</span>jer Jahvi je ovo dan odmazde,</p><p class="stih2">godina naplate da Sion osveti.</p><p class="stih1"> <span class="brojRetka" id="9">9</span>Potoci se njegovi obrću u smolu,</p><p class="stih2">prašina njegova u sumpor,</p><p class="stih2">i zemlja će mu postat’ smola goreća.</p><p class="noviRedak"> </p><p class="stih1"> <span class="brojRetka" id="10">10</span>Ni noću ni danju ugasit’ se neće,</p><p class="stih2">dim će joj se dizati dovijeka,</p><p class="stih1">iz koljena u koljeno pusta će ostati,</p><p class="stih2">za vjekove vjekova nitko neće prolaziti njome.</p><p class="noviRedak"> </p><p class="stih1"> <span class="brojRetka" id="11">11</span>Zaposjest će je jež i čaplja,</p><p class="stih2">sova i gavran prebivat će u njoj.</p><p class="stih1">Rastegnut će nad njom uže pustoši</p><p class="stih2">i visak praznine.</p><p class="noviRedak"> </p><p class="stih1"> <span class="brojRetka" id="12">12</span>Ondje će se nastaniti jarci,</p><p class="stih2">neće biti više plemića njezinih,</p><p class="stih1">ondje se više neće proglašavat’ kraljevi,</p><p class="stih2">svi će joj knezovi biti uništeni.</p><p class="noviRedak"> </p><p class="stih1"> <span class="brojRetka" id="13">13</span>Nići će trnje u njenim dvorcima,</p><p class="stih2">u tvrđavama kopriva i stričak,</p><p class="stih1">ona će biti jazbina čagljima,</p><p class="stih2">ležaj nojevima.</p><p class="noviRedak"> </p><p class="stih1"> <span class="brojRetka" id="14">14</span>Ondje će se sretat’ divlje mačke s hijenama,</p><p class="stih2">jarci će dozivati jedan drugoga;</p><p class="stih1">ondje će se odmarati Lilit</p><p class="stih2">našavši počivalište.</p><p class="noviRedak"> </p><p class="stih1"> <span class="brojRetka" id="15">15</span>Ondje će se gnijezditi guja, odlagati jaja,</p><p class="stih2">ležat’ na njima, u sjeni ih tvojoj izleći;</p><p class="stih1">onamo će slijetati jastrebovi</p><p class="stih2">jedan za drugim.</p><p class="noviRedak"> </p><p class="stih1"> <span class="brojRetka" id="16">16</span>Istražujte u knjizi Jahvinoj i čitajte,</p><p class="stih2">nijedno od tog ne izosta,</p><p class="stih1">jer usta njegova tako narediše,</p><p class="stih2">i duh njegov njih sakupi.</p><p class="stih1"> <span class="brojRetka" id="17">17</span>Jer on im je ždrijeb bacio</p><p class="stih2">i ruka im njegova užetom zemlju odmjeri:</p><p class="stih1">dovijeka će je oni posjedovati,</p><p class="stih2">od koljena do koljena nju će obitavati.</p>