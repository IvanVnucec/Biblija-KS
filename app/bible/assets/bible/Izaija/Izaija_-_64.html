<p class="pocetakParagrafa"> <span class="brojRetka" id="1">1</span>kao kad oganj </p><p class="stih2">suho granje zapali</p><p class="stih2">i vatra vodu zakuha!</p><p class="stih1"> <span class="brojRetka" id="2">2</span>Čineć’ djela strahotna, neočekivana,</p><p class="stih2">silazio si i brda su se tresla pred tobom!</p><p class="noviRedak"> </p><p class="stih1"> <span class="brojRetka" id="3">3</span>Odvijeka se čulo nije,</p><p class="stih2">uho nijedno nije slušalo,</p><p class="stih2">oko nijedno nije vidjelo,</p><p class="stih1">da bi koji bog, osim tebe, takvo što činio</p><p class="stih2">onima koji se uzdaju u njega.</p><p class="stih1"> <span class="brojRetka" id="4">4</span>Pomažeš onima što pravdu čine radosno</p><p class="stih2">i tebe se spominju na putima tvojim;</p><p class="stih1">razgnjevismo te, griješismo,</p><p class="stih2">od tebe se odmetnusmo.</p><p class="stih1"> <span class="brojRetka" id="5">5</span>Tako svi postasmo nečisti,</p><p class="stih2">a sva pravda naša k’o haljine okaljane.</p><p class="stih1">Svi mi k’o lišće otpadosmo</p><p class="stih2">i opačine naše k’o vjetar nas odnose.</p><p class="stih1"> <span class="brojRetka" id="6">6</span>Nikog nema da tvoje ime prizove,</p><p class="stih2">da se probudi i osloni o tebe.</p><p class="stih1">Jer lice si svoje od nas sakrio</p><p class="stih2">i predao nas u ruke zločinima našim.</p><p class="stih1"> <span class="brojRetka" id="7">7</span>Pa ipak, naš si otac, o Jahve:</p><p class="stih2">mi smo glina, a ti si naš lončar –</p><p class="stih2">svi smo mi djelo ruku tvojih.</p><p class="stih1"> <span class="brojRetka" id="8">8</span>Ne srdi se, Jahve, odveć žestoko,</p><p class="stih2">ne spominji se bez prestanka naše krivice.</p><p class="stih1">De pogledaj – ta svi smo mi narod tvoj!</p><p class="noviRedak"> </p><p class="stih1"> <span class="brojRetka" id="9">9</span>Opustješe sveti gradovi tvoji,</p><p class="stih2">Sion pustinja posta,</p><p class="stih2">i pustoš Jeruzalem.</p><p class="stih1"> <span class="brojRetka" id="10">10</span>Dom, svetinja naša i ponos naš,</p><p class="stih2">u kom te oci naši slavljahu,</p><p class="stih1">ognjem izgori </p><p class="stih2">i sve su nam dragocjenosti opljačkane.</p><p class="stih1"> <span class="brojRetka" id="11">11</span>Zar ćeš se na sve to, Jahve, sustezati,</p><p class="stih2">zar ćeš šutjet’ i ponižavati nas odveć žestoko?«</p>