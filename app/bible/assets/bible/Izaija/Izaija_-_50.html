<h4>Stalnost spasenja</h4><p class="pocetakParagrafa"> <span class="brojRetka" id="1">1</span>Ovako govori Jahve:</p><p class="stih2">»Gdje je otpusno pismo vaše matere</p><p class="stih2">kojim sam je otpustio?</p><p class="stih1">Ili tko je od mojih vjerovnika taj</p><p class="stih2">komu sam vas prodao?</p><p class="stih1">Zbog bezakonja ste svojih prodani,</p><p class="stih2">zbog nevjere je mati vaša otpuštena.</p><p class="noviRedak"> </p><p class="stih1"> <span class="brojRetka" id="2">2</span>Zašto ne nađoh nikoga kad sam došao?</p><p class="stih2">Zašto se ne odazva nitko kad sam zazvao?</p><p class="stih1">Zar mi je ruka prekratka da izbavi,</p><p class="stih2">ili u meni snage nema da oslobodim?</p><p class="stih1">Gle, prijetnjom svojom isušujem more,</p><p class="stih2">u pustinje rijeke pretvaram;</p><p class="stih1">njihove se ribe raspadaju jer vode nema</p><p class="stih2">i od žeđi ugibaju.</p><p class="noviRedak"> </p><p class="stih1"> <span class="brojRetka" id="3">3</span>Nebesa oblačim u tminu</p><p class="stih2">i kostrijet im dajem za pokrivač!«</p><h4>Treća pjesma o Sluzi JahvinuA. Govori Sluga</h4><p class="stih1"> <span class="brojRetka" id="4">4</span>Gospod Jahve dade mi jezik vješt</p><p class="stih2">da znam riječju krijepiti umorne.</p><p class="stih1">Svako jutro on mi uho budi</p><p class="stih2">da ga slušam kao učenici.</p><p class="noviRedak"> </p><p class="stih1"> <span class="brojRetka" id="5">5</span>Gospod Jahve uši mi otvori:</p><p class="stih2">ne protivih se niti uzmicah.</p><p class="noviRedak"> </p><p class="stih1"> <span class="brojRetka" id="6">6</span>Leđa podmetnuh onima što me udarahu,</p><p class="stih2">a obraze onima što mi bradu čupahu,</p><p class="stih1">i lica svojeg ne zaklonih</p><p class="stih2">od uvreda ni od pljuvanja.</p><p class="noviRedak"> </p><p class="stih1"> <span class="brojRetka" id="7">7</span>Gospod mi Jahve pomaže,</p><p class="stih2">zato se neću smesti.</p><p class="stih1">Zato učinih svoj obraz k’o kremen,</p><p class="stih2">i znam da se neću postidjeti.</p><p class="noviRedak"> </p><p class="stih1"> <span class="brojRetka" id="8">8</span>Blizu je onaj koji mi pravo daje.</p><p class="stih2">Tko će se pravdati sa mnom?</p><p class="stih2">Iziđimo zajedno!</p><p class="stih1">Tko je protivnik moj u parnici?</p><p class="stih2">Nek’ mi se približi!</p><p class="noviRedak"> </p><p class="stih1"> <span class="brojRetka" id="9">9</span>Gle, Gospod mi Jahve pomaže,</p><p class="stih2">tko će me osuditi?</p><p class="stih1">Svi će se oni k’o haljina izlizati,</p><p class="stih2">moljac će ih razjesti.</p><h4>B. Poslušajte Slugu!</h4><p class="stih1"> <span class="brojRetka" id="10">10</span>Tko god se od vas Jahve boji,</p><p class="stih2">nek’ posluša glas sluge njegova!</p><p class="stih1">Tko u tmini hodi,</p><p class="stih2">bez tračka svjetlosti,</p><p class="stih1">nek’ se uzda u ime Jahvino,</p><p class="stih2">nek’ se na Boga svog osloni.</p><p class="noviRedak"> </p><p class="stih1"> <span class="brojRetka" id="11">11</span>Ali svi vi oganj palite,</p><p class="stih2">raspirujete žeravicu.</p><p class="stih1">Idite u plamenove ognja svojega,</p><p class="stih2">i u žeravu koju raspiriste.</p><p class="stih1">Tako će vam moja učiniti ruka:</p><p class="stih2">ležat ćete u mukama.</p>