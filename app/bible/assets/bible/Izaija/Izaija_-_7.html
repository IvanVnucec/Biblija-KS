<h4>Prva opomena Ahazu</h4><p class="pocetakParagrafa"> <span class="brojRetka" id="1">1</span>U dane judejskoga kralja Ahaza, sina Jotamova, sina Uzijina, aramski kralj Rason i izraelski kralj Pekah, sin Remalijin, zavojštiše na Jeruzalem, ali ga ne mogoše zauzeti.</p><p class="pocetakParagrafa"> <span class="brojRetka" id="2">2</span>Tada dojaviše domu Davidovu: »Aramci se utaborili u Efrajimu.« Na tu vijest uzdrhta srce kraljevo i srce svega naroda, kao što u šumi drveće ustrepti od vjetra.  <span class="brojRetka" id="3">3</span>I Jahve reče Izaiji: »Iziđi pred Ahaza, ti i sin tvoj Šear Jašub, do nakraj vodovoda gornjeg ribnjaka na putu u Valjarevo polje.  <span class="brojRetka" id="4">4</span>Reci mu:</p><p class="stih1">‘Pazi, smiri se, ne boj se,</p><p class="stih2">i nek’ ti ne premire srce</p><p class="stih1">od ovih dvaju ugaraka zadimljenih,</p><p class="stih2">od raspaljenog bijesa Rasona aramskog</p><p class="stih2">i sina Remalijina,</p><p class="stih1"> <span class="brojRetka" id="5">5</span>jer Aram, Efrajim i sin Remalijin</p><p class="stih2">smisliše tvoju propast.’</p><p class="stih1"> <span class="brojRetka" id="6">6</span>Pođimo, rekoše, na Judeju,</p><p class="stih2">uplašimo je i osvojimo</p><p class="stih2">da u njoj zakraljimo sina Tabelova.</p><p class="stih1"> <span class="brojRetka" id="7">7</span>Ovako govori Jahve Gospod:</p><p class="stih2">‘To se neće zbiti: toga biti neće!</p><p class="stih1"> <span class="brojRetka" id="8a">8a</span>Damask je glava Aramcima,</p><p class="stih2">a Damasku je glava Rason;</p><p class="stih1"> <span class="brojRetka" id="9a">9a</span>Samarija je glava Efrajimcima,</p><p class="stih2">a Samariji glava je Remalija.</p><p class="stih1"> <span class="brojRetka" id="8b">8b</span>Još šezdeset i pet godina,</p><p class="stih2">i Efrajim, razoren, neće više biti narod.</p><p class="stih1"> <span class="brojRetka" id="9b">9b</span>Ako se na me ne oslonite,</p><p class="stih2">održat’ se nećete!’«</p><p class="noviRedak"> <h4>Druga opomena Ahazu – Znak Emanuela</h4><p class="pocetakParagrafa"> <span class="brojRetka" id="10">10</span>Jahve opet progovori Ahazu i reče mu:  <span class="brojRetka" id="11">11</span>»Zaišti od Jahve, Boga svoga, jedan znak za sebe iz dubine podzemlja ili gore iz visina.«  <span class="brojRetka" id="12">12</span>Ali Ahaz odgovori: »Ne, neću iskati i neću iskušavati Jahvu.«</p><p class="pocetakParagrafa"> <span class="brojRetka" id="13">13</span>Tada reče Izaija: </p><p class="stih1">»Čujte, dome Davidov!</p><p class="stih1">Zar vam je malo dodijavati ljudima,</p><p class="stih2">pa i Bogu mom dodijavate!</p><p class="stih1"> <span class="brojRetka" id="14">14</span>Zato, sâm će vam Gospodin dati znak:</p><p class="stih2">Evo, začet će djevica i roditi sina</p><p class="stih2">i nadjenut će mu ime Emanuel!</p><p class="stih1"> <span class="brojRetka" id="15">15</span>Vrhnjem i medom on će se hraniti</p><p class="stih2">dok ne nauči odbacivat’ zlo i birati dobro.</p><p class="stih1"> <span class="brojRetka" id="16">16</span>Jer prije nego dječak nauči</p><p class="stih2">odbacivat’ zlo i birati dobro,</p><p class="stih1">opustjet će zemlja,</p><p class="stih2">zbog koje strepiš, od dvaju kraljeva.</p><p class="stih1"> <span class="brojRetka" id="17">17</span>Protiv tebe i protiv tvog naroda</p><p class="stih2">i protiv kuće oca tvojega</p><p class="stih1">dovest će Jahve dane kakvih ne bijaše</p><p class="stih2">otkad se Efrajim odvoji od Jude – kralja asirskoga.</p><p class="stih1"> <span class="brojRetka" id="18">18</span>U dan onaj zazviždat će Jahve</p><p class="stih2">muhama na ušću egipatskih rijeka</p><p class="stih2">i pčelama u zemlji asirskoj</p><p class="stih1"> <span class="brojRetka" id="19">19</span>da dođu i popadaju</p><p class="stih2">po strmim dolovima, po rasjelinama stijena,</p><p class="stih2">po svim trnjacima i svim pojilištima.</p><p class="stih1"> <span class="brojRetka" id="20">20</span>U dan onaj Gospod će obrijati</p><p class="stih2">britvom najmljenom s onu stranu Eufrata</p><p class="stih2">– kraljem asirskim –</p><p class="stih1">kosu s glave, dlake s nogu</p><p class="stih2">i bradu s obraza.</p><p class="stih1"> <span class="brojRetka" id="21">21</span>U dan onaj svatko će hraniti</p><p class="stih2">po kravu i dvije ovce</p><p class="stih1"> <span class="brojRetka" id="22">22</span>i od obilja mlijeka koje će mu dati</p><p class="stih2">hranit će se vrhnjem;</p><p class="stih1">vrhnjem i medom hranit će se</p><p class="stih2">koji god u zemlji preostanu.</p><p class="stih1"> <span class="brojRetka" id="23">23</span>U dan onaj gdje god bijaše tisuću čokota,</p><p class="stih2">vrijednih tisuću srebrnika,</p><p class="stih2">izrast će drač i trnje.</p><p class="stih1"> <span class="brojRetka" id="24">24</span>Onamo će polaziti sa strijelom i lukom,</p><p class="stih2">jer sva će zemlja u drač i trnje zarasti.</p><p class="stih1"> <span class="brojRetka" id="25">25</span>A po svim gorama gdje se motikom kopalo</p><p class="stih2">nitko više neće ići,</p><p class="stih1">strašeći se trnja i drača:</p><p class="stih2">onuda će goveda pasti i gaziti ovce.«</p></p>