<h4>Božji sud</h4><p class="pocetakParagrafa"> <span class="brojRetka" id="1">1</span>Nek’ se uzraduje pustinja,</p><p class="stih2">zemlja sasušena,</p><p class="stih2">neka kliče stepa, nek’ ljiljan procvjeta.</p><p class="stih1"> <span class="brojRetka" id="2">2</span>Nek’ bujno cvatom cvate,</p><p class="stih2">da, neka od veselja kliče i nek’ se raduje.</p><p class="stih1">Dana joj je slava Libanona,</p><p class="stih2">divota Karmela i Šarona;</p><p class="stih1">oni će vidjeti slavu Jahvinu,</p><p class="stih2">divotu Boga našega.</p><p class="stih1"> <span class="brojRetka" id="3">3</span>Ukrijepite ruke klonule,</p><p class="stih2">učvrstite koljena klecava!</p><p class="stih1"> <span class="brojRetka" id="4">4</span>Recite preplašenim srcima:</p><p class="stih2">»Budite jaki, ne bojte se!</p><p class="stih1">Evo Boga vašega,</p><p class="stih2">odmazda dolazi, Božja naplata,</p><p class="stih2">on sam hita da nas spasi!«</p><p class="noviRedak"> </p><p class="stih1"> <span class="brojRetka" id="5">5</span>Sljepačke će oči progledati,</p><p class="stih2">uši će se gluhih otvoriti,</p><p class="stih1"> <span class="brojRetka" id="6">6</span>tad će hromi skakati k’o jelen,</p><p class="stih2">njemakov će jezik klicati.</p><p class="stih1">Jer će u pustinji provreti voda,</p><p class="stih2">i u stepi potoci,</p><p class="stih1"> <span class="brojRetka" id="7">7</span>sažgana će zemlja postat’ jezero,</p><p class="stih2">a tlo žedno – izvori.</p><p class="stih1">U brlozima gdje ležahu čaglji</p><p class="stih2">izrast će rogoz i trska.</p><p class="noviRedak"> </p><p class="stih1"> <span class="brojRetka" id="8">8</span>Bit će ondje čista cesta,</p><p class="stih2">a zvat će se sveti put:</p><p class="stih1">nitko nečist njime neće proći,</p><p class="stih2">bezumnici njime neće lutati.</p><p class="stih1"> <span class="brojRetka" id="9">9</span>Ondje neće više biti lava,</p><p class="stih2">nit’ će onud zvijer prolaziti,</p><p class="stih1">već će hodit’ samo otkupljeni,</p><p class="stih2"> <span class="brojRetka" id="10">10</span>vraćati se otkupljenici Jahvini.</p><p class="stih1">Doći će u Sion kličuć’ od radosti,</p><p class="stih2">s veseljem vječnim na čelima;</p><p class="stih1">pratit će ih radost i veselje,</p><p class="stih2">pobjeći će bol i jauci.</p>