<h4>Božje posinstvo</h4><p class="pocetakParagrafa"> <span class="brojRetka" id="1">1</span>Hoću reći: sve dok je baštinik maloljetan, ništa se ne razlikuje od roba premda je gospodar svega:  <span class="brojRetka" id="2">2</span>pod skrbnicima je i upraviteljima sve do dana koji je odredio otac.  <span class="brojRetka" id="3">3</span>Tako i mi: dok bijasmo maloljetni, robovasmo počelima svijeta.</p><p class="noviRedak"> </p><p class="stih1"> <span class="brojRetka" id="4">4</span>A kada dođe punina vremena,</p><p class="stih1">odasla Bog Sina svoga:</p><p class="stih1">od žene bî rođen,</p><p class="stih1">Zakonu podložan</p><p class="stih1"> <span class="brojRetka" id="5">5</span>da podložnike Zakona otkupi</p><p class="stih1">te primimo posinstvo.</p><p class="stih1"> <span class="brojRetka" id="6">6</span>A budući da ste sinovi,</p><p class="stih1">odasla Bog u srca vaša Duha Sina svoga</p><p class="stih1">koji kliče: »Abba! Oče!«</p><p class="stih1"> <span class="brojRetka" id="7">7</span>Tako više nisi rob nego sin;</p><p class="stih1">ako pak sin,</p><p class="stih1">onda i baštinik po Bogu.</p><p class="noviRedak"> </p><p class="pocetakParagrafa"> <span class="brojRetka" id="8">8</span>Onda dok još niste poznavali Boga, služili ste bogovima koji po naravi to nisu.  <span class="brojRetka" id="9">9</span>Ali sada kad ste spoznali Boga – zapravo, kad je Bog spoznao vas – kako se sad opet vraćate k nemoćnim i bijednim počelima i opet im, ponovno, hoćete robovati?  <span class="brojRetka" id="10">10</span>Dane pomno opslužujete, i mjesece, i vremena, i godine!  <span class="brojRetka" id="11">11</span>Sve se bojim za vas! Da se možda nisam uzalud trudio oko vas!</p><p class="noviRedak"> <h4>Pavao i Galaćani</h4><p class="pocetakParagrafa"> <span class="brojRetka" id="12">12</span>Postanite, braćo, molim vas, kao ja jer i ja postadoh kao vi. Ničim me niste povrijedili.  <span class="brojRetka" id="13">13</span>Znate: prvi sam vam put za bolesti navješćivao evanđelje.  <span class="brojRetka" id="14">14</span>Svoju kušnju, moje tijelo, niste ni prezreli ni odbacili, nego ste me primili kao anđela Božjega, kao Krista Isusa.  <span class="brojRetka" id="15">15</span>Gdje je sada ono vaše blaženstvo? Svjedočim vam doista: kad bi bilo moguće, oči biste svoje bili iskopali i dali mi ih.  <span class="brojRetka" id="16">16</span>Tako? Postadoh li vam neprijateljem propovijedajući vam istinu?</p><p class="pocetakParagrafa"> <span class="brojRetka" id="17">17</span>Oni revnuju za vas, ne časno, nego – odvojiti vas hoće da onda vi za njih revnujete.  <span class="brojRetka" id="18">18</span>Dobro je da se za vas revnuje u dobru uvijek, a ne samo kad sam nazočan kod vas,  <span class="brojRetka" id="19">19</span>dječice moja, koju ponovno u trudovima rađam dok se Krist ne oblikuje u vama.  <span class="brojRetka" id="20">20</span>Htio bih sada biti kod vas, pa i jezik promijeniti, jer ne znam što bih s vama.</p><p class="noviRedak"> <h4>Dva Saveza: Hagara i Sara</h4><p class="pocetakParagrafa"> <span class="brojRetka" id="21">21</span>Recite mi vi, koji želite biti pod Zakonom, zar ne čujete Zakona?  <span class="brojRetka" id="22">22</span>Ta pisano je da je Abraham imao dva sina, jednoga od ropkinje i jednoga od slobodne.  <span class="brojRetka" id="23">23</span>Ali onaj od ropkinje rođen je po tijelu, a onaj od slobodne snagom obećanja.  <span class="brojRetka" id="24">24</span>To je slika. Doista, te žene dva su Saveza: jedan s brda Sinaja, koji rađa za ropstvo – to je Hagara.  <span class="brojRetka" id="25">25</span>Jer Hagara znači brdo Sinaj u Arabiji i odgovara sadašnjem Jeruzalemu jer robuje zajedno sa svojom djecom.  <span class="brojRetka" id="26">26</span>Onaj pak Jeruzalem gore slobodan je; on je majka naša.  <span class="brojRetka" id="27">27</span>Pisano je doista:</p><p class="noviRedak"> </p><p class="stih2">Kliči, nerotkinjo, koja ne rađaš,</p><p class="stih2">Jer osamljena više djece ima</p><p class="noviRedak"> </p><p class="pocetakParagrafa"> <span class="brojRetka" id="28">28</span>Vi ste, braćo, kao Izak, djeca obećanja.  <span class="brojRetka" id="29">29</span>I kao što je onda onaj po tijelu rođeni progonio onoga po duhu rođenoga, tako je i sada.  <span class="brojRetka" id="30">30</span>Nego, što veli Pismo? Otjeraj sluškinju i sina njezina jer sin sluškinje ne smije biti baštinik sa sinom slobodne.</p><p class="pocetakParagrafa"> <span class="brojRetka" id="31">31</span>Zato, braćo, nismo djeca ropkinje, nego slobodne.</p></p></p>