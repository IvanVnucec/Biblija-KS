<p class="pocetakParagrafa"> <span class="brojRetka" id="1">1</span>Zato, budući da po milosrđu imamo ovu službu, ne malakšemo.  <span class="brojRetka" id="2">2</span>Ali odrekosmo se sramotnoga prikrivanja: ne nastupamo lukavo niti izopačujemo riječ Božju, nego se objavljivanjem istine preporučujemo svakoj savjesti ljudskoj pred Bogom.  <span class="brojRetka" id="3">3</span>Ako je i zastrto evanđelje naše, u onima je zastrto koji propadaju:  <span class="brojRetka" id="4">4</span>u onima kojima bog ovoga svijeta oslijepi pameti nevjerničke da ne zasvijetli svjetlost evanđelja slave Krista koji je slika Božja.  <span class="brojRetka" id="5">5</span>Jer ne propovijedamo same sebe, nego Krista Isusa Gospodinom, a sebe slugama vašim poradi Isusa.  <span class="brojRetka" id="6">6</span>Ta Bog koji reče: Neka iz tame svjetlost zasine!, on zasvijetli u srcima našim da nam spoznanje slave Božje zasvijetli na licu Kristovu.</p><p class="noviRedak"> <h4>Apostolske tegobe i nade</h4><p class="pocetakParagrafa"> <span class="brojRetka" id="7">7</span>To pak blago imamo u glinenim posudama da izvanredna ona snaga bude očito Božja, a ne od nas.  <span class="brojRetka" id="8">8</span>U svemu pritisnuti, ali ne pritiješnjeni; dvoumeći, ali ne zdvajajući;  <span class="brojRetka" id="9">9</span>progonjeni, ali ne napušteni; obarani, ali ne oboreni –  <span class="brojRetka" id="10">10</span>uvijek umiranje Isusovo u tijelu pronosimo da se i život Isusov u tijelu našem očituje.  <span class="brojRetka" id="11">11</span>Doista, mi se živi uvijek na smrt predajemo poradi Isusa da se i život Isusov očituje u našem smrtnom tijelu.  <span class="brojRetka" id="12">12</span>Tako smrt djeluje u nama, život u vama.  <span class="brojRetka" id="13">13</span>A budući da imamo isti duh vjere kao što je pisano: Uzvjerovah, zato besjedim, i mi vjerujemo pa zato i besjedimo.  <span class="brojRetka" id="14">14</span>Ta znamo: onaj koji je uskrisio Gospodina Isusa i nas će s Isusom uskrisiti i zajedno s vama uza se postaviti.  <span class="brojRetka" id="15">15</span>A sve je to za vas: da milost – umnožena – zahvaljivanjem mnogih izobiluje Bogu na slavu.</p><p class="pocetakParagrafa"> <span class="brojRetka" id="16">16</span>Zato ne malakšemo. Naprotiv, ako se naš izvanji čovjek i raspada, nutarnji se iz dana u dan obnavlja.  <span class="brojRetka" id="17">17</span>Ta ova malenkost naše časovite nevolje donosi nam obilato, sve obilatije, breme vječne slave  <span class="brojRetka" id="18">18</span>jer nama nije do vidljivog nego do nevidljivog: ta vidljivo je privremeno, a nevidljivo – vječno.</p></p>