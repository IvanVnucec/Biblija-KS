<p class="pocetakParagrafa"> <span class="brojRetka" id="1">1</span>A o posluživanju svetih suvišno je da vam pišem.  <span class="brojRetka" id="2">2</span>Ta poznajem vašu spremnost s koje se vama ponosim pred Makedoncima: »Ahaja je spremna od prošle godine.« I vaša gorljivost potaknu mnoge.  <span class="brojRetka" id="3">3</span>Ipak šaljem braću da se u tome pogledu ne opovrgne što se vama ponosimo; da budete spremni kao što sam tvrdio te se –  <span class="brojRetka" id="4">4</span>ako sa mnom dođu Makedonci i nađu vas nespremne – ne osramotimo s preuzetnosti mi, da ne kažemo vi.  <span class="brojRetka" id="5">5</span>Smatrao sam dakle potrebnim zamoliti braću da unaprijed pođu k vama i da pripreme vaš još prije obećani dar te bude pripravan – kao dar darežljivosti, a ne škrtosti.</p><p class="noviRedak"> <h4>Korist darežljivosti</h4><p class="pocetakParagrafa"> <span class="brojRetka" id="6">6</span>Ta eno: tko sije oskudno, oskudno će i žeti; a tko sije obilato, obilato će i žeti.  <span class="brojRetka" id="7">7</span>Svatko neka dade kako je srcem odlučio; ne sa žalošću ili na silu jer Bog ljubi vesela darivatelja. <span class="brojRetka" id="8">8</span>A Bog vas može obilato obdariti svakovrsnim darom da u svemu svagda imate svega dovoljno za se i izobilno za svako dobro djelo –  <span class="brojRetka" id="9">9</span>kao što je pisano:</p><p class="noviRedak"> </p><p class="stih2">Rasipno dijeli, daje sirotinji,</p><p class="noviRedak"> </p><p class="pocetakParagrafa"> <span class="brojRetka" id="10">10</span>A onaj koji pribavlja sjeme sijaču i kruh za jelo, pribavit će i umnožiti sjeme vaše i povećati plodove pravednosti vaše.  <span class="brojRetka" id="11">11</span>Tako ćete se u svemu obogatiti za svakovrsnu darežljivost koja se, našim posredovanjem, izvija u zahvalnicu Bogu.  <span class="brojRetka" id="12">12</span>Jer ovo bogoslužno posluživanje ne samo da podmiruje oskudicu svetih nego se i obilno prelijeva u mnoge zahvalnice Bogu.  <span class="brojRetka" id="13">13</span>Osvjedočeni ovim posluživanjem, slave Boga zbog vašega pokornog ispovijedanja evanđelja Kristova i zbog velikodušnog zajedništva prema njima i prema svima.  <span class="brojRetka" id="14">14</span>A moleći se za vas, čeznu za vama zbog preobilne milosti Božje na vama.  <span class="brojRetka" id="15">15</span>Hvala Bogu na njegovu neizrecivom daru!</p></p>