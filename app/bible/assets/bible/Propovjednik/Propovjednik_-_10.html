<p class="pocetakParagrafa"> <span class="brojRetka" id="1">1</span>Uginula muha usmrdi mirisno ulje, a i malo ludosti jače je od mudrosti i časti.</p><p class="stih1"> <span class="brojRetka" id="2">2</span>Mudrac kroči pravim putem,</p><p class="stih2">a luđak krivim.</p><p class="pocetakParagrafa"> <span class="brojRetka" id="3">3</span>Dovoljno je da luđak pođe putem: kako razbora nema, svakomu pokazuje da je lud.</p><p class="pocetakParagrafa"> <span class="brojRetka" id="4">4</span>Ako se na te digne vladaočev gnjev, ne ostavljaj svoga mjesta, jer blagost sprečava velike grijehe.</p><p class="pocetakParagrafa"> <span class="brojRetka" id="5">5</span>Ima zlo što ga vidjeh pod suncem kao prestupak koji dolazi od vladaoca:</p><p class="pocetakParagrafa"> <span class="brojRetka" id="6">6</span>ludost se podiže na najviša mjesta, a veliki zauzimaju niske položaje.</p><p class="pocetakParagrafa"> <span class="brojRetka" id="7">7</span>Vidjeh sluge na konjima, a knezove gdje idu pješice kao sluge.</p><p class="stih1"> <span class="brojRetka" id="8">8</span>Tko jamu kopa, u nju pada;</p><p class="stih2">i tko ruši zid, ujeda ga zmija.</p><p class="stih1"> <span class="brojRetka" id="9">9</span>Tko lomi kamenje, ono ga ranjava;</p><p class="stih2">tko cijepa drva, može nastradati.</p><p class="pocetakParagrafa"> <span class="brojRetka" id="10">10</span>Kad zatupi željezo i oštrica mu nije nabrušena, tada treba više snage; a nagrada mudrosti je uspjeh.</p><p class="pocetakParagrafa"> <span class="brojRetka" id="11">11</span>Ako zmija ujede prije čaranja, ništa onda opčaratelj ne koristi.</p><p class="stih1"> <span class="brojRetka" id="12">12</span>Pune su miline riječi iz usta mudraca,</p><p class="stih2">a bezumnika upropašćuju njegove usne.</p><p class="pocetakParagrafa"> <span class="brojRetka" id="13">13</span>On počinje svoje besjede ludošću i svršava ih potpunim bezumljem.</p><p class="pocetakParagrafa"> <span class="brojRetka" id="14">14</span>Luđak previše govori: čovjek ne poznaje budućnost, i tko mu može kazati što će poslije njega biti?</p><p class="stih1"> <span class="brojRetka" id="15">15</span>Luđake mori njihov trud;</p><p class="stih2">tko ne zna puta, ne može u grad.</p><p class="pocetakParagrafa"> <span class="brojRetka" id="16">16</span>Jao tebi, zemljo, kad ti je kralj premlad i knezovi se već ujutro goste.</p><p class="pocetakParagrafa"> <span class="brojRetka" id="17">17</span>Blago tebi, zemljo, kad ti je kralj plemenit i knezovi ti u svoje vrijeme blaguju da se okrijepe, a ne da se opiju.</p><p class="stih1"> <span class="brojRetka" id="18">18</span>S lijenosti se ugiblju grede,</p><p class="stih2">zbog nebrige prokišnjava kuća.</p><p class="pocetakParagrafa"> <span class="brojRetka" id="19">19</span>Ali su gozbe radi zabave i vino uveseljava život, a novci pribavljaju sve.</p><p class="stih1"> <span class="brojRetka" id="20">20</span>Ni u svojoj misli ne kuni kralja,</p><p class="stih2">ni u svojoj ložnici ne kuni bogataša,</p><p class="stih2">jer će ptice odnijeti glas</p><p class="stih2">i kleveta lako okrilati.</p><p class="noviRedak"> </p>