<p class="pocetakParagrafa"> <span class="brojRetka" id="1">1</span>I sjećaj se svoga Stvoritelja u danima svoje mladosti prije nego dođu zli dani i prispiju godine kad ćeš reći: »Ne mile mi se.«</p><p class="stih1"> <span class="brojRetka" id="2">2</span>Prije nego potamni sunce i svjetlost,</p><p class="stih2">mjesec i zvijezde,</p><p class="stih2">i vrate se oblaci iza kiše.</p><p class="stih1"> <span class="brojRetka" id="3">3</span>U dan kad zadrhte čuvari kuće</p><p class="stih2">i pognu se junaci,</p><p class="stih2">i dosađuju se mlinarice</p><p class="stih2">jer ih je premalo,</p><p class="stih2">i potamne oni koji gledaju kroz prozore;</p><p class="stih1"> <span class="brojRetka" id="4">4</span>kad se zatvore ulična vrata,</p><p class="stih2">oslabi šum mlina,</p><p class="stih2">kad utihne pjev ptice</p><p class="stih2">i zamru zvuci pjesme.</p><p class="stih1"> <span class="brojRetka" id="5">5</span>Kad je put uzbrdo muka</p><p class="stih2">i svaki izlazak prijetnja;</p><p class="stih2">a badem je u cvatu,</p><p class="stih2">i skakavac ne skače više,</p><p class="stih2">i koprov plod puca,</p><p class="stih2">jer čovjek ide u svoj vječni dom!</p><p class="stih2">A narikače već se kreću ulicama.</p><p class="stih1"> <span class="brojRetka" id="6">6</span>Prije nego se prekine srebrna vrpca</p><p class="stih2">i zlatna se svjetiljka razbije</p><p class="stih2">i razlupa se vrč na izvoru</p><p class="stih2">i slomi točak na bunaru;</p><p class="pocetakParagrafa"> <span class="brojRetka" id="7">7</span>i vrati se prah u zemlju kao što je iz nje i došao, a duh se vrati Bogu koji ga je dao.</p><p class="pocetakParagrafa"> <span class="brojRetka" id="8">8</span>Ispraznost nad ispraznostima, veli Propovjednik, sve je ispraznost.</p><p class="noviRedak"> <h4>Zaglavak</h4><p class="pocetakParagrafa"> <span class="brojRetka" id="9">9</span>A osim toga što je sam Propovjednik bio mudar, on je i narod učio mudrosti te je odmjerio, ispitao i sastavio mnogo mudrih izreka.  <span class="brojRetka" id="10">10</span>Ujedno se Propovjednik trudio pronaći prikladne riječi i izravno izraziti istinu.</p><p class="pocetakParagrafa"> <span class="brojRetka" id="11">11</span>Besjede su mudrih ljudi kao ostani i kao pobodeni kolci: pastir se njima služi na dobro svojega stada.</p><p class="pocetakParagrafa"> <span class="brojRetka" id="12">12</span>I na kraju, sine moj, znaj da je neizmjerno mnogo truda potrebno da se napiše knjiga i da mnogo učenje umara tijelo.</p><p class="pocetakParagrafa"> <span class="brojRetka" id="13">13</span>Čujmo svemu završnu riječ: »Boj se Boga, izvršuj njegove zapovijedi, jer – to je sav čovjek.«  <span class="brojRetka" id="14">14</span>Jer sva će skrivena djela, bila dobra ili zla, Bog izvesti na sud.</p></p>