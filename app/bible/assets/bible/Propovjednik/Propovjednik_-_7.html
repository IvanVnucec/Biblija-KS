<h2>DRUGI DIO</h2><h4>Proslov</h4><p class="pocetakParagrafa"> <span class="brojRetka" id="1">1</span>Bolji je dobar glas nego skupocjeno ulje, i smrtni dan nego dan rođenja.</p><p class="stih1"> <span class="brojRetka" id="2">2</span>Bolje je ići u kuću gdje je žalost</p><p class="stih2">nego u kuću gdje je gozba,</p><p class="stih2">jer ondje je kraj svakoga čovjeka,</p><p class="stih2">i tko je živ, nek’ primi k srcu!</p><p class="stih1"> <span class="brojRetka" id="3">3</span>Bolji je jad nego smijeh,</p><p class="stih2">jer pod žalosnim licem srce je radosno.</p><p class="stih1"> <span class="brojRetka" id="4">4</span>Srce je mudrih ljudi u kući žalosti,</p><p class="stih2">a srce bezumnih u kući veselja.</p><p class="stih1"> <span class="brojRetka" id="5">5</span>Bolje je poslušati ukor mudra čovjeka</p><p class="stih2">negoli slušati hvalospjev luđaka.</p><p class="stih1"> <span class="brojRetka" id="6">6</span>Jer kao prasak trnja ispod kotla,</p><p class="stih2">takav je smijeh luđaka,</p><p class="stih2">i to je ispraznost.</p><p class="stih1"> <span class="brojRetka" id="7">7</span>Jer smijeh od mudraca čini luđaka</p><p class="stih2">i veselje kvari srce.</p><h4>1. Uzvrat za čine</h4><p class="stih1"> <span class="brojRetka" id="8">8</span>Bolji je svršetak stvari nego njezin početak</p><p class="stih2">i bolja je strpljivost od oholosti.</p><p class="pocetakParagrafa"> <span class="brojRetka" id="9">9</span>Ne nagli u srdžbu, jer srdžba počiva u srcu luđaka.</p><p class="pocetakParagrafa"> <span class="brojRetka" id="10">10</span>Ne pitaj zašto su negdašnja vremena bila bolja od ovih, jer to nije mudro pitanje.</p><p class="pocetakParagrafa"> <span class="brojRetka" id="11">11</span>Mudrost je dragocjena baština i probitak onima na koje sunce sja.</p><p class="pocetakParagrafa"> <span class="brojRetka" id="12">12</span>Jer kao što je novac zaštita, tako je i mudrost; a prednost je mudrosti u tome što izbavlja onoga tko je ima.</p><p class="pocetakParagrafa"> <span class="brojRetka" id="13">13</span>Pogledaj djela Božja; tko može ispraviti što je on iskrivio?</p><p class="pocetakParagrafa"> <span class="brojRetka" id="14">14</span>U sretan dan uživaj sreću, a u zao dan razmišljaj: Bog je stvorio jedno kao i drugo – da čovjek ne otkrije ništa od svoje budućnosti.</p><p class="pocetakParagrafa"> <span class="brojRetka" id="15">15</span>Svašta vidjeh u svojemu ništavnom životu: pravednik propada unatoč svojoj pravednosti, a bezbožnik i dalje živi unatoč svojoj bezbožnosti.</p><p class="stih1"> <span class="brojRetka" id="16">16</span>Ne budi prepravedan</p><p class="stih2">i ne budi premudar;</p><p class="stih2">zašto da se uništavaš?</p><p class="stih1"> <span class="brojRetka" id="17">17</span>Ne budi preopak</p><p class="stih2">i ne budi lud;</p><p class="stih2">zašto bi umro prije vremena?</p><p class="pocetakParagrafa"> <span class="brojRetka" id="18">18</span>Dobro je da držiš jedno, ali ni drugo ne puštaj iz ruke, jer tko se boji Boga, izbavlja se od svega.</p><p class="pocetakParagrafa"> <span class="brojRetka" id="19">19</span>Mudrost mudraca veću moć daje gradu nego deset mogućnika.</p><p class="pocetakParagrafa"> <span class="brojRetka" id="20">20</span>Na zemlji nema pravednika koji, čineći dobro, ne bi nikad sagriješio.</p><p class="pocetakParagrafa"> <span class="brojRetka" id="21">21</span>I još jedno: nemoj se obazirati na govorkanje; čut ćeš možda da te sluga tvoj proklinjao;  <span class="brojRetka" id="22">22</span>a zna tvoje srce kako si i ti često druge proklinjao.</p><p class="pocetakParagrafa"> <span class="brojRetka" id="23">23</span>Sve sam to mudrošću iskušao. Mislio sam da sam mudar, ali mi je mudrost bila nedokučiva.</p><p class="pocetakParagrafa"> <span class="brojRetka" id="24">24</span>Ono što jest, daleko je i duboko, tako duboko – tko da i pronađe?</p><p class="pocetakParagrafa"> <span class="brojRetka" id="25">25</span>I još jednom pokušah istražiti i shvatiti mudrost i smisao, da spoznam opačinu kao ludost, a ludost kao bezumlje.</p><p class="pocetakParagrafa"> <span class="brojRetka" id="26">26</span>Otkrih da ima nešto gorče od smrti – žena, ona je zamka, srce joj je mreža, a ruke okovi;</p><p class="stih2">tko je Bogu drag, izmiče joj,</p><p class="pocetakParagrafa"> <span class="brojRetka" id="27">27</span>Eto, to sam sve u svemu otkrio, veli Propovjednik.</p><p class="stih2"> <span class="brojRetka" id="28">28</span>I još sam tražio, ali bez uspjeha.</p><p class="stih2">Nađoh čovjeka – jednog od tisuću,</p><p class="stih2">a žene ne nađoh među svima nijedne.</p><p class="pocetakParagrafa"> <span class="brojRetka" id="29">29</span>Otkrih ovo: Bog stvori čovjeka jednostavnim, a on snuje nebrojene spletke.</p>