<p class="pocetakParagrafa"> <span class="brojRetka" id="1">1</span>Tad rekoh u srcu svom: »Daj da okušam užitak i vidim što naslada pruža« – ali gle: i to je ispraznost!</p><p class="pocetakParagrafa"> <span class="brojRetka" id="2">2</span>O smijehu rekoh: »Ludost je«; o užitku: »Čemu valja?«</p><p class="pocetakParagrafa"> <span class="brojRetka" id="3">3</span>Odlučih tijelo krijepiti vinom, a srce posvetiti mudrosti; poželjeh prigrliti i ludost, kako bih spoznao usrećuje li ljude ono što pod nebesima čine za izbrojenih dana svojega života.</p><p class="pocetakParagrafa"> <span class="brojRetka" id="4">4</span>Učinih velika djela: sazidah sebi palače, zasadih vinograde;  <span class="brojRetka" id="5">5</span>uredih perivoje i voćnjake, nasadih u njima voćke svakojake.  <span class="brojRetka" id="6">6</span>Načinih jezera da plodna sadišta natapam.</p><p class="pocetakParagrafa"> <span class="brojRetka" id="7">7</span>Nakupovah robova i robinja, imadoh i sluge domaće, a tako i stada krupne i sitne stoke više no itko prije mene u Jeruzalemu.</p><p class="pocetakParagrafa"> <span class="brojRetka" id="8">8</span>Nagomilah srebro i zlato i blago kraljeva i pokrajina, nabavih pjevače i pjevačice i svakoga raskošja ljudskog, sve škrinju na škrinju.</p><p class="pocetakParagrafa"> <span class="brojRetka" id="9">9</span>I postadoh tako velik, veći no bilo tko prije mene u Jeruzalemu; a nije me ni mudrost moja ostavila.</p><p class="pocetakParagrafa"> <span class="brojRetka" id="10">10</span>I što god su mi oči poželjele, nisam im uskratio, niti branih srcu svojemu kakva veselja, već se srce moje veselilo svakom trudu mojem, i takva bî nagrada svakom mojem naporu.</p><p class="pocetakParagrafa"> <span class="brojRetka" id="11">11</span>A onda razmotrih sva svoja djela, sve napore što uložih da do njih dođem – i gle, sve je to opet ispraznost i pusta tlapnja! I ništa nema valjano pod suncem.</p><p class="pocetakParagrafa"> <span class="brojRetka" id="12">12</span>Okrenuh zatim misao svoju mudrosti, gluposti i ludosti. Što, na priliku, čini kraljev nasljednik? Ono što je već učinjeno.</p><p class="pocetakParagrafa"> <span class="brojRetka" id="13">13</span>I spoznadoh da je bolja mudrost od ludosti, kao što je svjetlost bolja od tame.</p><p class="stih2"> <span class="brojRetka" id="14">14</span>Mudracu su oči u glavi,</p><p class="pocetakParagrafa">Ali također znam da obojicu stiže ista kob.</p><p class="pocetakParagrafa"> <span class="brojRetka" id="15">15</span>Zato rekoh u sebi: »Kakva je sudbina luđaku, takva je i meni. Čemu onda žudjeti za mudrošću?« I rekoh u srcu: »I to je ispraznost!«</p><p class="pocetakParagrafa"> <span class="brojRetka" id="16">16</span>Jer trajna spomena nema ni mudru ni bezumniku: obojicu će poslije nekog vremena prekriti zaborav! I, jao, mudrac mora umrijeti kao i bezumnik.</p><p class="pocetakParagrafa"> <span class="brojRetka" id="17">17</span>Omrznuh život, jer mi se učini mučnim sve što se zbiva pod suncem: sve je ispraznost i pusta tlapnja.</p><p class="pocetakParagrafa"> <span class="brojRetka" id="18">18</span>Zamrzih sve za što sam se pod suncem trudio i što sad ostavljam svome nasljedniku.</p><p class="pocetakParagrafa"> <span class="brojRetka" id="19">19</span>Tko zna hoće li on biti mudar ili lud? Pa ipak on će biti gospodar sve moje muke u koju uložih sav svoj napor i mudrost pod suncem. I to je ispraznost.</p><p class="pocetakParagrafa"> <span class="brojRetka" id="20">20</span>I stao sam srcem očajavati zbog velikog napora kojim sam se trudio pod suncem.</p><p class="pocetakParagrafa"> <span class="brojRetka" id="21">21</span>Jer čovjek se trudi mudro i umješno i uspješno, pa sve to mora ostaviti u baštinu drugomu koji se oko toga nije uopće trudio. I to je ispraznost i velika nevolja.</p><p class="pocetakParagrafa"> <span class="brojRetka" id="22">22</span>Jer što on dobiva za sav svoj napor i trud koji je pod suncem podnio?</p><p class="pocetakParagrafa"> <span class="brojRetka" id="23">23</span>Jer svi su njegovi dani doista mukotrpni, poslovi mu puni brige; čak ni noću ne miruje srce njegovo. I to je ispraznost.</p><p class="pocetakParagrafa"> <span class="brojRetka" id="24">24</span>Nema čovjeku druge sreće već jesti i piti i biti zadovoljan svojim poslom. I to je, vidim, dar Božje ruke.</p><p class="pocetakParagrafa"> <span class="brojRetka" id="25">25</span>Jer tko bi mogao jesti, tko li nezadovoljan biti, osim po njemu?  <span class="brojRetka" id="26">26</span>Mudrost, spoznaju, radost on daruje onom tko mu je po volji, a grešniku nameće zadaću da sabire i skuplja za onoga tko je po volji Bogu. I to je ispraznost i pusta tlapnja.</p>