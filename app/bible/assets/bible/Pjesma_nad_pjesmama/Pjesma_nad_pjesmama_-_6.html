<h4>Zbor djevojaka</h4><p class="pocetakParagrafa"></p><p class="stih1"> <span class="brojRetka" id="1">1</span>Kamo je otišao dragi tvoj,</p><p class="stih1">o najljepša među ženama?</p><p class="stih2">Kuda je zamakao dragi tvoj,</p><p class="stih2">da ga tražimo s tobom?</p><h4>Zaručnica</h4><p class="stih1"> <span class="brojRetka" id="2">2</span>Dragi je moj sišao u svoj vrt</p><p class="stih2">k lijehama mirisnog bilja</p><p class="stih2">da pase po vrtovima</p><p class="stih2">i da bere ljiljane.</p><p class="noviRedak"> </p><p class="stih1"> <span class="brojRetka" id="3">3</span>Ja pripadam dragome svome,</p><p class="stih2">dragi moj pripada meni,</p><p class="stih2">on pase među ljiljanima.</p><h2>PJESMA PETA: PRISTALOST I RADOSTI ZARUČNICE</h2><h4>Zaručnik</h4><p class="stih1"> <span class="brojRetka" id="4">4</span>Lijepa si, prijateljice moja, kao Tirsa,</p><p class="stih2">krasna si kao Jeruzalem,</p><p class="stih2">strašna kao vojska pod zastavama.</p><p class="noviRedak"> </p><p class="stih1"> <span class="brojRetka" id="5">5</span>Odvrati oči svoje od mene</p><p class="stih2">jer me zbunjuju.</p><p class="stih2">Kosa je tvoja kao stado koza</p><p class="stih2">koje silaze s Gileada.</p><p class="noviRedak"> </p><p class="stih1"> <span class="brojRetka" id="6">6</span>Zubi su ti kao stado ovaca ostriženih</p><p class="stih2">kada s kupanja dolaze:</p><p class="stih2">idu dvije i dvije kao blizanke</p><p class="stih2">i nijedna nije osamljena.</p><p class="noviRedak"> </p><p class="stih1"> <span class="brojRetka" id="7">7</span>Kao kriške mogranja tvoji su obrazi</p><p class="stih2">pod koprenom tvojom.</p><p class="noviRedak"> </p><p class="stih1"> <span class="brojRetka" id="8">8</span>Ima šezdeset kraljica,</p><p class="stih2">osamdeset inoča,</p><p class="stih2">a djevojaka ni broja se ne zna.</p><p class="noviRedak"> </p><p class="stih1"> <span class="brojRetka" id="9">9</span>Ali je samo jedna golubica moja,</p><p class="stih2">savršena moja,</p><p class="stih2">jedina u majke, izabrana</p><p class="stih2">u roditeljke svoje.</p><p class="stih2">Vidjele su je djevojke</p><p class="stih2">i nazvale je blaženom,</p><p class="stih2">a kraljice i inoče</p><p class="stih2">hvale su joj izrekle.</p><p class="noviRedak"> </p><p class="stih1"> <span class="brojRetka" id="10">10</span>Tko je ova koja dolazi</p><p class="stih2">kao što zora sviće,</p><p class="stih2">lijepa kao mjesec, sjajna kao sunce,</p><p class="stih2">strašna kao vojska pod zastavama?</p><p class="noviRedak"> </p><p class="stih1"> <span class="brojRetka" id="11">11</span>Siđoh kroz nasade oraha</p><p class="stih2">da vidim mladice u dolinama,</p><p class="stih2">da Stih1edam pupaju li vinogradi,</p><p class="stih2">cvatu li mogranji.</p><p class="noviRedak"> </p><p class="stih1"> <span class="brojRetka" id="12">12</span>Ne znam kako,</p><p class="stih2">tek želja moja pope me</p><p class="stih2">na kola naroda mog kneževskog.</p>