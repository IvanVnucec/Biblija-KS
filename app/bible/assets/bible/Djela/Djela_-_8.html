<p class="pocetakParagrafa"> <span class="brojRetka" id="1">1</span>Savao je pristao da se Stjepan smakne.</p><p class="noviRedak"> <h4>Savao progonitelj</h4><p class="pocetakParagrafa">U onaj dan navali velik progon na Crkvu u Jeruzalemu. Svi se osim apostola raspršiše po krajevima judejskim i samarijskim.  <span class="brojRetka" id="2">2</span>Bogobojazni su ljudi pokopali Stjepana i održali veliko žalovanje za njim.  <span class="brojRetka" id="3">3</span>Savao je pak pustošio Crkvu: ulazio je u kuće, odvlačio muževe i žene i predavao ih u tamnicu.</p><p class="noviRedak"> <h4>Propovijedanje u Samariji</h4><p class="pocetakParagrafa"> <span class="brojRetka" id="4">4</span>Oni dakle što su se raspršili obilazili su navješćujući Riječ.  <span class="brojRetka" id="5">5</span>Filip tako siđe u grad samarijski i stade im propovijedati Krista.  <span class="brojRetka" id="6">6</span>Mnoštvo je jednodušno prihvaćalo što je Filip govorio slušajući ga i gledajući znamenja koja je činio.  <span class="brojRetka" id="7">7</span>Doista, iz mnogih su opsjednutih izlazili nečisti duhovi vičući iza glasa, a ozdravljali su i mnogi uzeti i hromi.  <span class="brojRetka" id="8">8</span>Nasta tako velika radost u onome gradu.</p><p class="noviRedak"> <h4>Šimun čarobnjak</h4><p class="pocetakParagrafa"> <span class="brojRetka" id="9">9</span>Čovjek se neki, imenom Šimun, u gradu već duže bavio čarobnjaštvom i opčaravao narod tvrdeći da je neki veliki.  <span class="brojRetka" id="10">10</span>Priklanjalo mu se sve, malo i veliko, te govorilo: »Ovaj je Snaga Božja, zvana Velika.«  <span class="brojRetka" id="11">11</span>A priklanjahu mu se jer ih je duže vremena opčaravao svojim vradžbinama.  <span class="brojRetka" id="12">12</span>Ali kad povjerovaše Filipu koji navješćivaše evanđelje o kraljevstvu Božjemu i o imenu Isusa Krista, krštavahu se – muževi i žene.  <span class="brojRetka" id="13">13</span>Povjerova i Šimun te se krsti i osta uz Filipa: bio je zanesen promatrajući znamenja i čudesa koja su se događala.</p><p class="pocetakParagrafa"> <span class="brojRetka" id="14">14</span>Kad su apostoli u Jeruzalemu čuli da je Samarija prigrlila riječ Božju, poslaše k njima Petra i Ivana.  <span class="brojRetka" id="15">15</span>Oni siđoše i pomoliše se za njih da bi primili Duha Svetoga.  <span class="brojRetka" id="16">16</span>Jer još ni na koga od njih ne bijaše sišao; bijahu samo kršteni u ime Gospodina Isusa.  <span class="brojRetka" id="17">17</span>Tada polagahu ruke na njih i oni primahu Duha Svetoga.</p><p class="pocetakParagrafa"> <span class="brojRetka" id="18">18</span>Kad Šimun vidje da se polaganjem ruku apostolskih daje Duh, ponudi apostolima novaca  <span class="brojRetka" id="19">19</span>govoreći: »Dajte i meni tu moć da svatko na koga položim ruke primi Duha Svetoga.«</p><p class="pocetakParagrafa"> <span class="brojRetka" id="20">20</span>Petar mu odvrati: »Novac tvoj zajedno s tobom propao kad si mislio dar Božji novcima steći!  <span class="brojRetka" id="21">21</span>Nema tebi ovdje dijela ni udjela jer tvoje srce nije pravo pred Bogom!  <span class="brojRetka" id="22">22</span>Obrati se od te opakosti svoje i moli Gospodina ne bi li ti se kako oprostila namisao srca tvoga.  <span class="brojRetka" id="23">23</span>Ta gledam te: žučju si gorak i nepravdom okovan.«</p><p class="pocetakParagrafa"> <span class="brojRetka" id="24">24</span>Šimun odgovori: »Molite i vi za me Gospodina da me ne snađe ništa od toga što rekoste!«</p><p class="pocetakParagrafa"> <span class="brojRetka" id="25">25</span>Oni pak pošto posvjedočiše i dorekoše riječ Gospodnju, vratiše se u Jeruzalem navješćujući evanđelje mnogim selima samarijskim.</p><p class="noviRedak"> <h4>Filip krsti Etiopljanina</h4><p class="pocetakParagrafa"> <span class="brojRetka" id="26">26</span>Anđeo se Gospodnji obrati Filipu: »Ustani i pođi na jug putom što iz Jeruzalema silazi u Gazu; on je pust.«  <span class="brojRetka" id="27">27</span>On usta i pođe. Odjednom eto nekog Etiopljanina, dvoranina, visokog dostojanstvenika kandake, kraljice etiopske koji bijaše nad svom njezinom riznicom.  <span class="brojRetka" id="28">28</span>Vraćao se iz Jeruzalema, kamo je bio pošao pokloniti se; sjeđaše na svojim kolima i čitaše proroka Izaiju.  <span class="brojRetka" id="29">29</span>Duh reče Filipu: »Pođi i pridruži se tim kolima!«  <span class="brojRetka" id="30">30</span>Filip pritrča i ču gdje onaj čita Izaiju proroka pa će mu: »Razumiješ li što čitaš?«  <span class="brojRetka" id="31">31</span>On odvrati: »Kako bih mogao ako me tko ne uputi?« Onda zamoli Filipa da se uspne i sjedne uza nj.  <span class="brojRetka" id="32">32</span>A čitao je ovaj odlomak Pisma:</p><p class="noviRedak"> </p><p class="stih1">Ko ovcu na klanje odvedoše ga,</p><p class="stih2">ko janje nijemo pred onim što ga striže</p><p class="stih2">on ne otvara svojih usta.</p><p class="noviRedak"> </p><p class="stih1"> <span class="brojRetka" id="33">33</span>U poniženju sud mu je uskraćen.</p><p class="stih2">Naraštaj njegov tko da opiše?</p><p class="stih2">Da, uklonjen je sa zemlje život njegov.</p><p class="noviRedak"> </p><p class="pocetakParagrafa"> <span class="brojRetka" id="34">34</span>Dvoranin se obrati Filipu pa će mu: »Molim te, o kome to prorok govori? O sebi ili o kome drugom?  <span class="brojRetka" id="35">35</span>Filip prozbori te mu, pošavši od toga Pisma, navijesti evanđelje: Isusa.</p><p class="pocetakParagrafa"> <span class="brojRetka" id="36">36</span>Putujući tako, stigoše do neke vode pa će dvoranin: »Evo vode! Što priječi da se krstim?«  <span class="brojRetka" id="38">38</span>Zapovjedi da kola stanu pa obojica, Filip i dvoranin, siđoše u vodu te ga Filip krsti.  <span class="brojRetka" id="39">39</span>A kad iziđoše iz vode, Duh Gospodnji ugrabi Filipa te ga dvoranin više ne vidje. On radosno nastavi svojim putom,  <span class="brojRetka" id="40">40</span>a Filip se nađe u Azotu. I kako je prolazio, navješćivaše evanđelje svim gradovima dok ne stiže u Cezareju.</p></p></p></p></p>