<h4>Dva svjedoka</h4><p class="pocetakParagrafa"> <span class="brojRetka" id="1">1</span>I dana mi je trska slična palici i rečeno mi je: »Ustani i izmjeri hram Božji i žrtvenik i poklonike u njemu!  <span class="brojRetka" id="2">2</span>Vanjsko dvorište hrama mimoiđi, ne mjeri ga jer je dano poganima: gazit će svetim gradom četrdeset i dva mjeseca.  <span class="brojRetka" id="3">3</span>I ja ću poslati dva svoja svjedoka da, obučeni u kostrijet, prorokuju tisuću dvjesta i šezdeset dana.  <span class="brojRetka" id="4">4</span>Oni su dvije masline i dva svijećnjaka što stoje pred Gospodarom zemlje.  <span class="brojRetka" id="5">5</span>Ako im tko hoće nauditi, oganj suče iz usta njihovih i proždire njihove neprijatelje. Doista, htjedne li im tko nauditi, tako treba da pogine.  <span class="brojRetka" id="6">6</span>Oni imaju vlast zaključati nebo da ne pada kiša dok prorokuju; imaju vlast pretvoriti vode u krv i udariti zemlju kojim god zlom kad god htjednu.</p><p class="pocetakParagrafa"> <span class="brojRetka" id="7">7</span>A kada dovrše svoje svjedočanstvo, Zvijer koja izlazi iz Bezdana zaratit će s njima, pobijediti ih i ubiti.  <span class="brojRetka" id="8">8</span>I njihova će trupla ležati na trgu grada velikoga koji se duhovno zove Sodoma i Egipat, gdje je i Gospodin njihov raspet.  <span class="brojRetka" id="9">9</span>Ljudi iz svih pûka i plemena i jezika i naroda gledat će njihova trupla tri i pol dana i neće dopustiti da im se trupla u grob polože.  <span class="brojRetka" id="10">10</span>Pozemljari će se radovati i veseliti zbog njihove nesreće i darivati jedan drugoga jer su ta dva proroka zadavala muku pozemljarima.«  <span class="brojRetka" id="11">11</span>Ali nakon tri i pol dana duh životni od Boga uđe u njih i stadoše na noge te strah velik obuze one koji ih promatrahu.  <span class="brojRetka" id="12">12</span>I začuše glas s neba silan: »Uziđite ovamo!« I uziđoše na oblaku u nebo na očigled svojih neprijatelja.  <span class="brojRetka" id="13">13</span>U taj čas nasta velik potres: pade desetina grada, a u potresu poginu sedam tisuća ljudi. Preživjele spopade strah te proslaviše Boga nebeskoga.</p><p class="noviRedak"> <h4>Sedma trublja</h4><p class="pocetakParagrafa"> <span class="brojRetka" id="14">14</span>Drugi Jao prođe. Evo, treći Jao dolazi ubrzo!</p><p class="pocetakParagrafa"> <span class="brojRetka" id="15">15</span>I sedmi anđeo zatrubi. I na nebu odjeknuše silni glasovi:</p><p class="noviRedak"> </p><p class="stih1">»Uspostavljeno je nad svijetom kraljevstvo</p><p class="stih1">Gospodara našega i Pomazanika njegova</p><p class="stih1">i kraljevat će u vijeke vjekova!«</p><p class="noviRedak"> </p><p class="pocetakParagrafa"> <span class="brojRetka" id="16">16</span>Tada dvadeset i četiri starješine, što pred Bogom sjedoše na prijestolja,  <span class="brojRetka" id="17">17</span>padoše ničice i pokloniše se Bogu govoreći.</p><p class="noviRedak"> </p><p class="stih1">»Zahvaljujemo ti, Gospodaru,</p><p class="stih1">Bože, Svevladaru,</p><p class="stih1">koji jesi i koji bijaše,</p><p class="stih1">zato što uze u ruke</p><p class="stih1">moć svoju veliku</p><p class="stih1">i zakralji se!</p><p class="stih1"> <span class="brojRetka" id="18">18</span>Gnjevili se narodi,</p><p class="stih1">ali dođe srdžba tvoja</p><p class="stih1">i čas da se sudi mrtvima</p><p class="stih1">i naplata dade slugama tvojim prorocima</p><p class="stih1">i svetima</p><p class="stih1">i svima koji se boje imena tvojega,</p><p class="stih1">malima i velikima;</p><p class="stih1">i da se unište</p><p class="stih1">oni koji kvare zemlju.«</p><p class="noviRedak"> </p><p class="pocetakParagrafa"> <span class="brojRetka" id="19">19</span>I otvori se hram Božji na nebu i pokaza se Kovčeg saveza njegova u hramu njegovu te udare munje i glasovi i gromovi i potres i tuča velika.</p></p>