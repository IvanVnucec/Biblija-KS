<p class="pocetakParagrafa"> <span class="brojRetka" id="1">1</span>Kad opazi Bileam da je Jahvi drago što on blagoslivlja Izraela, ne htjede više ni ići kao prije u potragu za znamenjima, nego se licem okrenu prema pustari.  <span class="brojRetka" id="2">2</span>Bileam podiže oči i vidje Izraela utaborena po njegovim plemenima. Na nj siđe Duh Božji  <span class="brojRetka" id="3">3</span>i on poče svoju pjesmu te reče:</p><p class="stih2">»Proročanstvo Bileama, sina Beorova,</p><p class="stih2">proročanstvo čovjeka pronicava pogleda,</p><p class="stih1"> <span class="brojRetka" id="4">4</span>proročanstvo onoga koji riječi Božje sluša,</p><p class="stih2">koji vidi viđenja Svesilnoga,</p><p class="stih2">koji pada i oči mu se otvaraju.</p><p class="stih1"> <span class="brojRetka" id="5">5</span>Kako su lijepi ti šatori, Jakove,</p><p class="stih2">i stanovi tvoji, Izraele!</p><p class="stih1"> <span class="brojRetka" id="6">6</span>Kao dolovi što se steru,</p><p class="stih2">kao vrtovi uz obalu rijeke,</p><p class="stih2">kao aloje što ih Jahve posadi,</p><p class="stih2">kao cedri pokraj voda!</p><p class="stih1"> <span class="brojRetka" id="7">7</span>Iz potomstva junak mu izlazi,</p><p class="stih2">nad mnogim on vlada narodima.</p><p class="stih2">Kralj će njegov nadvisit’ Agaga,</p><p class="stih2">uzdiže se kraljevstvo njegovo.</p><p class="stih1"> <span class="brojRetka" id="8">8</span>Iz Egipta Bog ga izveo,</p><p class="stih2">on je njemu k’o rozi bivola.</p><p class="stih2">On proždire narode dušmanske,</p><p class="stih2">on njihove kosti drobi.</p><p class="stih1"> <span class="brojRetka" id="9">9</span>Skupio se, polegao</p><p class="stih2">poput lava, poput lavice:</p><p class="stih2">tko ga podići smije?</p><p class="stih2">Blagoslovljen bio tko te blagoslivlje,</p><p class="stih2">proklet da je tko tebe proklinje!«</p><p class="pocetakParagrafa"> <span class="brojRetka" id="10">10</span>I usplamtje srdžbom Balak na Bileama i udari rukom o ruku. »Pozvao sam te da prokuneš moje neprijatelje«, reče Balak Bileamu, »a kad tamo, ti ih blagoslovi evo triput!  <span class="brojRetka" id="11">11</span>Nosi se odmah u svoj kraj. Bio sam rekao: dostojno ću te počastiti! A eto, Jahve te liši časti.«  <span class="brojRetka" id="12">12</span>Nato Bileam odgovori Balaku: »Zar nisam rekao i tvojim glasnicima koje si k meni poslao:  <span class="brojRetka" id="13">13</span>‘Da mi Balak dadne svoju kuću punu srebra i zlata, ne bih mogao prestupiti zapovijed Jahvinu i po svojoj volji činiti bilo dobro, bilo zlo; ono što kaže Jahve, to ću i ja reći’?  <span class="brojRetka" id="14">14</span>A sada, kad, evo, odlazim k svome narodu, hajde da ti objavim što će ovaj narod učiniti tvome narodu u budućnosti!«  <span class="brojRetka" id="15">15</span>I poče svoju pjesmu i reče:</p><p class="stih2">»Proročanstvo Bileama, sina Beorova,</p><p class="stih2">proročanstvo čovjeka pronicava pogleda,</p><p class="stih1"> <span class="brojRetka" id="16">16</span>proročanstvo onoga koji riječi Božje sluša,</p><p class="stih2">koji poznaje mudrost Svevišnjega,</p><p class="stih2">koji vidi viđenja Svesilnoga,</p><p class="stih2">koji pada i oči mu se otvaraju.</p><p class="stih1"> <span class="brojRetka" id="17">17</span>Vidim ga, ali ne sada:</p><p class="stih2">motrim ga, al’ ne iz blizine:</p><p class="stih2">od Jakova zvijezda izlazi,</p><p class="stih2">od Izraela žezlo se diže.</p><p class="stih2">On Moabu razbija bokove</p><p class="stih2">i svu djecu Šetovu zatire!</p><p class="stih1"> <span class="brojRetka" id="18">18</span>Edom će njegovim postati posjedom,</p><p class="stih2">a Seir zemljom osvojenom.</p><p class="stih2">Razvija snagu svoju Izrael,</p><p class="stih2"> <span class="brojRetka" id="19">19</span>Jakov vlada nad neprijateljima</p><p class="stih2">i uništava preživjele iz Ira.«</p><p class="pocetakParagrafa"> <span class="brojRetka" id="20">20</span>Bileam se zagleda u Amaleka te poče svoju pjesmu i reče:</p><p class="stih2">»Amalek je prvenac među narodima,</p><p class="stih2">ali vječna propast njegov je svršetak.«</p><p class="pocetakParagrafa"> <span class="brojRetka" id="21">21</span>Onda se zagleda u Kenijce te poče svoju pjesmu i reče:</p><p class="stih2">»Tvrd je stan tvoj, Kajine,</p><p class="stih2">na timoru ti gnijezdo savijeno!</p><p class="stih1"> <span class="brojRetka" id="22">22</span>Al’ gnijezdo pripada Beoru;</p><p class="stih2">dokle ćeš Ašuru robovati?«</p><p class="stih2"> <span class="brojRetka" id="23">23</span>Opet poče svoju pjesmu i reče:</p><p class="stih2">»Narodi pomorski sabiru se sa sjevera,</p><p class="stih2"> <span class="brojRetka" id="24">24</span>a brodovlje od strane Kitima.</p><p class="stih2">Podjarmljuju Ašur, podjarmljuju Heber,</p><p class="stih2">pa i njega će propast stići vječita.«</p><p class="pocetakParagrafa"> <span class="brojRetka" id="25">25</span>Potom ustade Bileam te se uputi natrag u svoj kraj. A i Balak ode svojim putem.</p>