<h3>4. JUŽNA PLEMENA</h3><h4>Juda – Šobal</h4><p class="pocetakParagrafa"> <span class="brojRetka" id="1">1</span>Judini su sinovi bili: Peres, Hesron, Karmi, Hur i Šobal.</p><p class="pocetakParagrafa"> <span class="brojRetka" id="2">2</span>Šobalov sin Reaja rodi Jahata, a Jahat rodi Ahumaja i Lahada. To su soratski rodovi.</p><p class="noviRedak"> <h4>Hur</h4><p class="pocetakParagrafa"> <span class="brojRetka" id="3">3</span>Ovo su sinovi od oca Etama: Jizreel, Jišma i Jidbaš, a njihovoj je sestri bilo ime Haslelponija.</p><p class="pocetakParagrafa"> <span class="brojRetka" id="4">4</span>Fenuel je bio otac Gedoru, a Ezer je bio Hušin otac.</p><p class="noviRedak"> <h4>Ašhur</h4><p class="pocetakParagrafa">To su bili sinovi Hura, prvenca Efrate, oca Betlehema.  <span class="brojRetka" id="5">5</span>A otac Tekoe Ašhur imao je dvije žene, Helu i Naaru.</p><p class="pocetakParagrafa"> <span class="brojRetka" id="6">6</span>Naara mu je rodila Ahuzama, Hefera, Temnance i Ahaštarce. To su Naarini sinovi.</p><p class="pocetakParagrafa"> <span class="brojRetka" id="7">7</span>Helini su sinovi bili: Seret, Sohar i Etnan.</p><p class="pocetakParagrafa"> <span class="brojRetka" id="8">8</span>Kos rodi Anuba i Hasobebu i porodice Harumova sina Aharhela.  <span class="brojRetka" id="9">9</span>Jabes je bio izvrsniji među braćom i mati mu je nadjela ime Jabes govoreći: »Rodila sam ga s bolom.«  <span class="brojRetka" id="10">10</span>Jabes je prizvao Izraelova Boga govoreći: »Ako me odista blagoslivljaš, raširi moje područje, neka bude tvoja ruka uza me i sačuvaj me oda zla, tako da se ne mučim!« Ispuni mu Bog za što ga je molio.</p><p class="noviRedak"> <h4>Kaleb</h4><p class="pocetakParagrafa"> <span class="brojRetka" id="11">11</span>Šuhin brat Kelub rodi Mehira; on je bio Eštonov otac.  <span class="brojRetka" id="12">12</span>Od Eštona poteče Bet Rafa, Paseah i Tehina, otac Ir Nahaša. To su Rekini ljudi.</p><p class="pocetakParagrafa"> <span class="brojRetka" id="13">13</span>A Kenazovi su sinovi bili: Otniel i Seraja. Otnielovi sinovi: Hatat i Meonotaj.  <span class="brojRetka" id="14">14</span>Meonotaj rodi Ofru; Šeraja rodi Joaba, oca onih što žive u Dolini rukotvoraca, jer bijahu rukotvorci.</p><p class="pocetakParagrafa"> <span class="brojRetka" id="15">15</span>Sinovi Jefuneova sina Kaleba bili su: Ir, Ela i Naam; Elin je sin bio Kenaz.</p><p class="pocetakParagrafa"> <span class="brojRetka" id="16">16</span>Jehalelelovi su sinovi bili: Zif, Zifa, Tirja i Asrael.</p><p class="pocetakParagrafa"> <span class="brojRetka" id="17">17</span>Ezrini sinovi: Jeter, Mered, Efer i Jalon; Jeter rodi Mirjam, Šamaja i Jišboha, Eštemoina oca.  <span class="brojRetka" id="18">18</span>Njegova žena Judejka rodila je Jereda, Gedorova oca, Hebera, Sokova oca, i Jekutiela, Zanoahova oca. To su bili sinovi Bitje, faraonove kćeri koju je za ženu uzeo Mered.</p><p class="pocetakParagrafa"> <span class="brojRetka" id="19">19</span>Sinovi Hodijine žene, sestre Nahama, Keilina oca, bili su: Šimun, otac Jomama Garmijca, i Eštemoa Maakaćanin.</p><p class="pocetakParagrafa"> <span class="brojRetka" id="20">20</span>Šimunovi su sinovi bili: Amnon, Rina, Ben-Hanan i Tilon. Išijevi sinovi: Zohet i Ben-Zohet.</p><p class="noviRedak"> <h4>Šela</h4><p class="pocetakParagrafa"> <span class="brojRetka" id="21">21</span>Sinovi Judina sina Šele bili su: Er, Lekin otac; Lada, Marešin otac, i obitelji platnarske kuće u Bet Ašbeji;  <span class="brojRetka" id="22">22</span>Jokim i ljudi iz Kozebe, Joaš i Saraf, koji su vladali nad Moabom i vratili se u Betlehem. Ali su to stari događaji.  <span class="brojRetka" id="23">23</span>To su bili lončari koji su živjeli u Netajimu i u Gederi kod kralja i bili su ondje zaposleni u njega.</p><p class="noviRedak"> <h4>Šimun</h4><p class="pocetakParagrafa"> <span class="brojRetka" id="24">24</span>Šimunovi su sinovi bili: Nemuel, Jamin, Jarib, Zerah i Šaul.  <span class="brojRetka" id="25">25</span>Njegov je sin bio Šalum, a njegov je sin Mibsam, njegov sin Mišma.  <span class="brojRetka" id="26">26</span>Mišmini su sinovi bili: Hamuel, sin mu, i njegov sin Zakur i njegov sin Šimej.  <span class="brojRetka" id="27">27</span>Šimej je imao šesnaest sinova i šest kćeri; njegova braća nisu imala mnogo sinova, i sve njihove porodice nije bilo tako mnogo kao Judinih sinova.  <span class="brojRetka" id="28">28</span>Živjeli su u Beer Šebi, Moladi i Hasar Šualu,  <span class="brojRetka" id="29">29</span>u Bilhi, u Esemu, u Toladu,  <span class="brojRetka" id="30">30</span>u Betuelu, u Hormi, u Siklagu,  <span class="brojRetka" id="31">31</span>u Bet Markabotu, u Hasar Susimu, u Bet Biriju i u Šaarajimu. To su bili njihovi gradovi do Davidova kraljevanja.  <span class="brojRetka" id="32">32</span>A njihova su naselja bila: Etam i Ajin, Rimon, Token i Ašan, pet gradova.  <span class="brojRetka" id="33">33</span>I sva njihova naselja što su bila oko tih gradova do Baala. To su bili njihovi stanovi i njihovi plemenski popisi.</p><p class="pocetakParagrafa"> <span class="brojRetka" id="34">34</span>Mešobad, Jamlek i Amasjin sin Joša,  <span class="brojRetka" id="35">35</span>Joel i Jehu, sin Jošibje, sina Serajina, sina Asielova,  <span class="brojRetka" id="36">36</span>Elijoenaj, Jaakoba, Ješohaja, Asaja, Adiel, Jesimiel i Benaja,  <span class="brojRetka" id="37">37</span>Ziza, sin Šifija, sina Alonova, sina Jedajeva, sina Šimrijeva, sina Šemajina.  <span class="brojRetka" id="38">38</span>Ti su imenovani bili starješine svojim rodovima i njihove su se porodice veoma umnožile.  <span class="brojRetka" id="39">39</span>Zato su otišli do mjesta kako se ide u Gedor do istočne strane doline da traže pašu stoci.  <span class="brojRetka" id="40">40</span>Našli su obilatu i dobru pašu i prostranu, sigurnu i mirnu zemlju. Budući da su ondje prije živjeli Hamovi potomci,  <span class="brojRetka" id="41">41</span>Šimunovci, poimence popisani, navališe za vremena judejskoga kralja Ezekije te razbiše njihove šatore i njihove zaklone koji se nađoše ondje. Baciše na njih kletvu, koja traje do današnjega dana, i nastaniše se na njihovo mjesto jer su ondje bili pašnjaci za njihovu stoku.</p><p class="pocetakParagrafa"> <span class="brojRetka" id="42">42</span>Onda su neki među onima što su pripadali Šimunovim sinovima, njih pet stotina, izbili na planinu Seir, na čelu s Felatjom, Nearjom, Refajom i Uzielom, Išijevim sinovima.  <span class="brojRetka" id="43">43</span>Oni pobiše ostatak koji se spasio između Amalečana i naseliše se ondje do današnjega dana.</p></p></p></p></p></p>