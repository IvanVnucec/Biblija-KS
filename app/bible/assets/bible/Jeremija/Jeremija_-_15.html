<p class="pocetakParagrafa"> <span class="brojRetka" id="1">1</span>I reče mi Jahve: »Kad bi i Mojsije i Samuel stali pred lice moje, ne bi mi se duša obratila narodu tome. Otjeraj ih ispred lica mojega, neka idu od mene!  <span class="brojRetka" id="2">2</span>Ako te upitaju: ‘Kamo da idemo?’, odgovori im: ‘Ovako govori Jahve:</p><p class="stih1">Tko je za smrt, u smrt!</p><p class="stih2">Tko je za mač, pod mač!</p><p class="stih1">Tko je za glad, u glad!</p><p class="stih2">Tko je za izgnanstvo, u izgnanstvo!’</p><p class="pocetakParagrafa"> <span class="brojRetka" id="3">3</span>Poslat ću na njih četiri nevolje« – riječ je Jahvina: »mač da ih ubija, pse da ih rastrgaju, ptice nebeske i zvjerad da ih žderu i zatiru.  <span class="brojRetka" id="4">4</span>I učinit ću ih užasom svim kraljevstvima zemaljskim, i to zbog Manašea, sina Ezekijina, kralja judejskoga – za sva zla što ih počini u Jeruzalemu.«</p><h4>O nevoljama rata</h4><p class="stih1"> <span class="brojRetka" id="5">5</span>»Tko da se smiluje tebi, Jeruzaleme,</p><p class="stih2">tko da te požali?</p><p class="stih1">Tko li će se svratit’ da te zapita kako ti je?</p><p class="stih1"> <span class="brojRetka" id="6">6</span>Ti me odbaci« – riječ je Jahvina –</p><p class="stih2">»i leđa mi okrenu.</p><p class="stih1">I zato na te digoh ruku zatornicu.</p><p class="stih2">Dojadi mi da ti uvijek praštam!</p><p class="stih1"> <span class="brojRetka" id="7">7</span>Zato ću ih izvijati vijačom</p><p class="stih2">na vratima zemlje ove.</p><p class="stih1">Narod svoj ću lišit’ djece i istrijebit’ ga,</p><p class="stih2">jer se ne obraćaju sa svojih putova.</p><p class="stih1"> <span class="brojRetka" id="8">8</span>Bit će u njih više udovica</p><p class="stih2">negoli pijeska morskoga.</p><p class="stih1">Na majke mladih ratnika</p><p class="stih2">dovest ću zatornika, usred podneva,</p><p class="stih1">i pustit ću na njih iznenada</p><p class="stih2">užas i strahotu.</p><p class="stih1"> <span class="brojRetka" id="9">9</span>Onesvijestila se roditeljka sedmero djece,</p><p class="stih2">dušu ispustila.</p><p class="stih1">Sunce joj zađe još za dana:</p><p class="stih2">postiđena, osramoćena je.</p><p class="stih1">A što od njih ostane,</p><p class="stih2">pod mač ću vrći</p><p class="stih1">pred njihovim dušmanima« –</p><p class="stih2">riječ je Jahvina.</p><h4>Obnovljeno zvanje</h4><p class="stih1"> <span class="brojRetka" id="10">10</span>Jao meni, majko, što si me rodila,</p><p class="stih2">da svađam se i prepirem sa svom zemljom.</p><p class="stih1">Nikom ne uzajmih,</p><p class="stih2">ni od koga zajma ne uzeh,</p><p class="stih2">a ipak svi me proklinju.</p><p class="stih1"> <span class="brojRetka" id="11">11</span>Uistinu, o Jahve, nisam li ti služio za njihovo dobro,</p><p class="stih2">nisam li tražio milost u tebe za neprijatelja svoga,</p><p class="stih1">u doba nevolje,</p><p class="stih2">u danima tjeskobe njegove?</p><p class="stih2">Ti to dobro znaš!</p><p class="stih1"> <span class="brojRetka" id="12">12</span>Može l’ se željezo slomiti,</p><p class="stih2">željezo sa sjevera i mjed?</p><p class="stih1"> <span class="brojRetka" id="13">13</span>»Tvoje bogatstvo i blago tvoje</p><p class="stih2">pljački ću predati.</p><p class="stih1">Tako ćeš platiti za sva bezakonja svoja po svoj zemlji.</p><p class="stih1"> <span class="brojRetka" id="14">14</span>Učinit ću te robljem neprijateljâ</p><p class="stih2">u zemlji koju ne poznaješ,</p><p class="stih1">jer gnjevmoj planu ognjem</p><p class="stih2">koji će vas sažgati,</p><p class="stih2">koji će protiv vas buknuti.«</p><p class="stih1"> <span class="brojRetka" id="15">15</span>Jahve, spomeni me se</p><p class="stih2">i pohodi me</p><p class="stih2">i kazni progonitelje moje.</p><p class="stih1">Ne daj da propadnem zbog sporosti srdžbe tvoje!</p><p class="stih1">Spomeni se da tebe radi podnosim sramotu.</p><p class="stih1"> <span class="brojRetka" id="16">16</span>Kad mi dođoše riječi tvoje, ja sam ih gutao:</p><p class="stih2">riječi tvoje ushitiše</p><p class="stih2">i obradovaše srce moje.</p><p class="stih1">Jer sam se tvojim zvao imenom,</p><p class="stih2">o Jahve, Bože nad vojskama.</p><p class="stih1"> <span class="brojRetka" id="17">17</span>Nikad sjedio nisam u društvu veseljaka</p><p class="stih2">da se razveselim.</p><p class="stih1">Pod težinom ruke tvoje samotan živim,</p><p class="stih2">jer ti me jarošću prože.</p><p class="stih1"> <span class="brojRetka" id="18">18</span>Zašto je bol moja bez prebola?</p><p class="stih2">Zašto je rana moja neiscjeljiva</p><p class="stih2">i nikako da zaraste?</p><p class="stih1">Ah! Hoćeš li meni biti kao potok nestalan,</p><p class="stih2">vodama nepouzdan?</p><p class="noviRedak"> </p><p class="stih1"> <span class="brojRetka" id="19">19</span>Zato ovako govori Jahve:</p><p class="stih2">»Ako se vratiš, pustit ću te da mi opet služiš;</p><p class="stih2">ako odvojiš dragocjeno od bezvrijedna,</p><p class="stih2">bit ćeš usta moja.</p><p class="stih1">Oni će se okrenuti k tebi,</p><p class="stih2">al’ ti se zato ne smiješ okrenuti k njima!</p><p class="stih1"> <span class="brojRetka" id="20">20</span>Učinit ću od tebe za ovaj narod</p><p class="stih2">zid od mjedi, neosvojiv.</p><p class="stih1">Borit će se protiv tebe,</p><p class="stih2">al’ te neće nadvladati,</p><p class="stih1">jer ja sam s tobom,</p><p class="stih2">da te spasim i izbavim« –</p><p class="stih2">riječ je Jahvina.</p><p class="stih1"> <span class="brojRetka" id="21">21</span>»Izbavit ću te iz ruku zlikovaca</p><p class="stih2">i otkupiti te iz ruku silnika.«</p>