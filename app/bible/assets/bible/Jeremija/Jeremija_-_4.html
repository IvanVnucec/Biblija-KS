<p class="pocetakParagrafa"> <span class="brojRetka" id="1">1</span>»Ako se, Izraele, želiš vratiti« –</p><p class="stih2">riječ je Jahvina –</p><p class="stih2">»k meni se vrati;</p><p class="stih1">ukloniš li grozote svoje,</p><p class="stih2">više ne moraš bježati od mene.</p><p class="stih1"> <span class="brojRetka" id="2">2</span>Ako se zakuneš: ‘Živoga mi Jahve!’</p><p class="stih2">istinito, pravo i pravedno,</p><p class="stih1">narodi će se blagoslivljati u tebi</p><p class="stih2">i tobom se dičiti.«</p><p class="noviRedak"> </p><p class="stih1"> <span class="brojRetka" id="3">3</span>Jer ovako govori Jahve</p><p class="stih2">Judejcima i Jeruzalemcima:</p><p class="stih1">»Prokrčite sebi prljuše,</p><p class="stih2">ne sijte po trnjacima.</p><p class="stih1"> <span class="brojRetka" id="4">4</span>Obrežite se Jahvi,</p><p class="stih2">skinite obrezak sa srca svojega,</p><p class="stih2">Judejci i Jeruzalemci,</p><p class="stih1">jer će bijes moj buknuti kao vatra</p><p class="stih2">i gorjet će, a nikog da ugasi,</p><p class="stih2">zbog zlodjela i opačina što ih počiniste.«</p><h4>Najezda sa sjevera</h4><p class="stih1"> <span class="brojRetka" id="5">5</span>»Objavite u Judeji,</p><p class="stih2">razglasite u Jeruzalemu!</p><p class="stih1">Trubite u rog širom zemlje,</p><p class="stih2">vičite punim glasom i recite:</p><p class="stih1">‘Svi na okup!</p><p class="stih2">Zavucimo se u gradove svoje utvrđene!’</p><p class="stih1"> <span class="brojRetka" id="6">6</span>Dižite znak prema Sionu!</p><p class="stih2">Bježite! Nemojte zastajati!</p><p class="stih1">Jer dovodim nesreću sa sjevera,</p><p class="stih2">veliku propast.</p><p class="stih1"> <span class="brojRetka" id="7">7</span>Lav se podiže iz čestara svoga,</p><p class="stih2">zatornik naroda izađe iz svog mjesta,</p><p class="stih1">krenu da zemlju tvoju opustoši:</p><p class="stih2">gradove će tvoje razoriti,</p><p class="stih2">nestat će im žitelja.</p><p class="stih1"> <span class="brojRetka" id="8">8</span>Zato se u kostrijet ogrnite,</p><p class="stih2">kukajte, naričite,</p><p class="stih1">jer rasplamtjela jarost Jahvina</p><p class="stih2">nas nije mimoišla.</p><p class="noviRedak"> </p><p class="stih1"> <span class="brojRetka" id="9">9</span>U dan onaj« – riječ je Jahvina –</p><p class="stih2">»klonut će srce kralju i knezovima.</p><p class="stih1">Svećenici će se zapanjiti,</p><p class="stih2">proroci umuknuti.</p><p class="stih1"> <span class="brojRetka" id="10">10</span>I reći će: ‘Ah, Jahve, Gospodine,</p><p class="stih2">zaista nas teško prevari</p><p class="stih1">kad reče: Uživat ćete mir,</p><p class="stih2">a sad nam je mač pod grlom.’</p><p class="noviRedak"> </p><p class="stih1"> <span class="brojRetka" id="11">11</span>U to će se vrijeme reći</p><p class="stih2">narodu ovom i Jeruzalemu:</p><p class="stih1">‘Vruć vjetar s pustinjskih sipina</p><p class="stih2">puše prema kćeri naroda moga;</p><p class="stih2">ali ne da hladi i da pročisti!</p><p class="stih1"> <span class="brojRetka" id="12">12</span>Doći će mi vjetar pun prijetnje,</p><p class="stih2">i ja ću im tada izreći sud!’</p><p class="stih1"> <span class="brojRetka" id="13">13</span>Gle: diže se k’o oblačine,</p><p class="stih2">kola mu slična vihoru,</p><p class="stih1">konji brži od orlova.</p><p class="stih2">Jao nama! Propadosmo!</p><p class="noviRedak"> </p><p class="stih1"> <span class="brojRetka" id="14">14</span>Operi opačinu sa srca svoga, Jeruzaleme,</p><p class="stih2">da bi se spasio.</p><p class="stih1">Dokle će se u grudima tvojim</p><p class="stih2">misli zločinačke gnijezditi?</p><p class="stih1"> <span class="brojRetka" id="15">15</span>Jer glas naviješta od Dana,</p><p class="stih2">s gore Efrajimove najavljuje nesreću.</p><p class="stih1"> <span class="brojRetka" id="16">16</span>Opomenite, razglasite po Judeji,</p><p class="stih2">obznanite Jeruzalemu:</p><p class="stih1">neprijatelji dolaze iz daleke zemlje</p><p class="stih2">i poklike izvikuju protiv gradova judejskih;</p><p class="stih1"> <span class="brojRetka" id="17">17</span>poput čuvara poljskih okružuju Jeruzalem,</p><p class="stih2">jer se odmetnu od mene« – riječ je Jahvina.</p><p class="stih1"> <span class="brojRetka" id="18">18</span>Put tvoj i djela tvoja</p><p class="stih2">to ti učiniše.</p><p class="stih1">To je tvoja nesreća! Kako je gorka,</p><p class="stih2">kako li pogađa u srce!</p><p class="noviRedak"> </p><p class="stih1"> <span class="brojRetka" id="19">19</span>Utrobo moja! Utrobo moja, bolujem,</p><p class="stih2">srce mi se razdire!</p><p class="stih1">Dršće mi duša!</p><p class="stih2">Ne mogu šutjeti,</p><p class="stih1">jer čujem glas roga,</p><p class="stih2">poklike bojne.</p><p class="stih1"> <span class="brojRetka" id="20">20</span>Javljaju slom za slomom,</p><p class="stih2">sva je zemlja poharana,</p><p class="stih1">moji su šatori iznenada opustošeni,</p><p class="stih2">u tren oka sva skloništa moja uništena.</p><p class="stih1"> <span class="brojRetka" id="21">21</span>Dokle ću gledati bojne znakove,</p><p class="stih2">slušati pozive roga?</p><p class="stih1"> <span class="brojRetka" id="22">22</span>Da, bezuman je moj narod,</p><p class="stih2">ne poznaju me,</p><p class="stih1">djeca su oni nerazumna,</p><p class="stih2">ništa ne shvaćaju,</p><p class="stih1">mudri su tek za zlodjela,</p><p class="stih2">al’ činiti dobro ne umiju.</p><p class="noviRedak"> </p><p class="stih1"> <span class="brojRetka" id="23">23</span>Gledam zemlju: pusta je, evo, i prazna,</p><p class="stih2">nebesa: svjetlost im iščezla.</p><p class="stih1"> <span class="brojRetka" id="24">24</span>Gledam brda: gle, tresu se,</p><p class="stih2">a svi se humci uzdrmali.</p><p class="stih1"> <span class="brojRetka" id="25">25</span>Gledam: evo čovjeka nema,</p><p class="stih2">ptice nebeske sve su odletjele.</p><p class="stih1"> <span class="brojRetka" id="26">26</span>Gledam: plodno polje, evo, opustje,</p><p class="stih2">sve gradove razori Jahve</p><p class="stih2">žestinom gnjeva svoga.</p><p class="noviRedak"> </p><p class="stih1"> <span class="brojRetka" id="27">27</span>Da, ovako govori Jahve:</p><p class="stih1">»Sva će zemlja biti poharana,</p><p class="stih2">ja ću joj zadati posljednji udarac.</p><p class="stih1"> <span class="brojRetka" id="28">28</span>Na to će se zemlja u crno zaviti,</p><p class="stih2">a nebesa, gore, potamnjeti. </p><p class="stih1">Jer rekoh, i neću se raskajati,</p><p class="stih2">odlučih i neću odustati.«</p><p class="stih1"> <span class="brojRetka" id="29">29</span>Pred vikom »Konjanici i strijelci!«</p><p class="stih2">sva se zemlja u bijeg dade:</p><p class="stih1">bježe u šipražje,</p><p class="stih2">penju se na hridi:</p><p class="stih1">svi su gradovi napušteni:</p><p class="stih2">nigdje više žive duše.</p><p class="stih1"> <span class="brojRetka" id="30">30</span>A ti, opustošena, što ćeš učiniti?</p><p class="stih2">Da se i grimizom zaodjeneš,</p><p class="stih2">nakitom zlatnim ukrasiš</p><p class="stih1">i oči ličilom izraniš,</p><p class="stih2">uzalud se uljepšavaš!</p><p class="stih1">Ljubavnici tvoji tebe preziru:</p><p class="stih2">traže glavu tvoju.</p><p class="stih1"> <span class="brojRetka" id="31">31</span>Da, jauk kao u bolesnice čujem,</p><p class="stih2">vrisak kao u one što prvi put rađa;</p><p class="stih1">čuj, to kći sionska jeca </p><p class="stih2">i pruža ruke:</p><p class="stih1">»Jao meni! Duša mi zamire</p><p class="stih2">pod udarcima ubojica!«</p>