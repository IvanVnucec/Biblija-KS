<h4>Poklon mudraca</h4><p class="pocetakParagrafa"> <span class="brojRetka" id="1">1</span>Kad se Isus rodio u Betlehemu judejskome u dane Heroda kralja, gle, mudraci se s Istoka pojaviše u Jeruzalemu  <span class="brojRetka" id="2">2</span>raspitujući se: »Gdje je taj novorođeni kralj židovski? Vidjesmo gdje izlazi zvijezda njegova pa mu se dođosmo pokloniti.«</p><p class="pocetakParagrafa"> <span class="brojRetka" id="3">3</span>Kada to doču kralj Herod, uznemiri se on i sav Jeruzalem s njime.  <span class="brojRetka" id="4">4</span>Sazva sve glavare svećeničke i pismoznance narodne pa ih ispitivaše gdje se Krist ima roditi.  <span class="brojRetka" id="5">5</span>Oni mu odgovoriše: »U Betlehemu judejskome jer ovako piše prorok:</p><p class="noviRedak"> </p><p class="stih1"> <span class="brojRetka" id="6">6</span>A ti, Betleheme, zemljo Judina!</p><p class="stih2">Nipošto nisi najmanji</p><p class="stih2">među kneževstvima Judinim</p><p class="stih1">jer iz tebe će izaći vladalac</p><p class="stih2">koji će pasti narod moj – Izraela!«</p><p class="pocetakParagrafa"> <span class="brojRetka" id="7">7</span>Tada Herod potajno dozva mudrace i razazna od njih vrijeme kad se pojavila zvijezda.  <span class="brojRetka" id="8">8</span>Zatim ih posla u Betlehem: »Pođite, reče, i pomno se raspitajte za dijete. Kad ga nađete, javite mi da i ja pođem te mu se poklonim.«</p><p class="pocetakParagrafa"> <span class="brojRetka" id="9">9</span>Oni saslušavši kralja, pođoše. I gle, zvijezda kojoj vidješe izlazak iđaše pred njima sve dok ne stiže i zaustavi se povrh mjesta gdje bijaše dijete.  <span class="brojRetka" id="10">10</span>Kad ugledaše zvijezdu, obradovaše se radošću veoma velikom.  <span class="brojRetka" id="11">11</span>Uđu u kuću, ugledaju dijete s Marijom, majkom njegovom, padnu ničice i poklone mu se. Otvore zatim svoje blago i prinesu mu darove: zlato, tamjan i smirnu.  <span class="brojRetka" id="12">12</span>Upućeni zatim u snu da se ne vraćaju Herodu, otiđoše drugim putem u svoju zemlju.</p><p class="noviRedak"> <h4>Bijeg u Egipat</h4><p class="pocetakParagrafa"> <span class="brojRetka" id="13">13</span>A pošto oni otiđoše, gle, anđeo se Gospodnji u snu javi Josipu: »Ustani, reče, uzmi dijete i majku njegovu te bježi u Egipat i ostani ondje dok ti ne reknem jer će Herod tražiti dijete da ga pogubi.«  <span class="brojRetka" id="14">14</span>On ustane, uzme noću dijete i majku njegovu te krene u Egipat.  <span class="brojRetka" id="15">15</span>I osta ondje do Herodova skončanja – da se ispuni što Gospodin reče po proroku: Iz Egipta dozvah Sina svoga.</p><p class="noviRedak"> <h4>Pokolj nevine dječice</h4><p class="pocetakParagrafa"> <span class="brojRetka" id="16">16</span>Vidjevši da su ga mudraci izigrali, Herod se silno rasrdi i posla poubijati sve dječake u Betlehemu i po svoj okolici, od dvije godine naniže – prema vremenu što ga razazna od mudraca.  <span class="brojRetka" id="17">17</span>Tada se ispuni što je rečeno po proroku Jeremiji:</p><p class="noviRedak"> </p><p class="stih1"> <span class="brojRetka" id="18">18</span>U Rami se glas čuje,</p><p class="stih2">kuknjava i plač gorak:</p><p class="stih1">Rahela oplakuje sinove svoje</p><p class="stih2">i neće da se utješi</p><p class="stih2">jer više ih nema.</p><p class="noviRedak"> <h4>Povratak iz Egipta u Nazaret</h4><p class="pocetakParagrafa"> <span class="brojRetka" id="19">19</span>Nakon Herodova skončanja, gle, anđeo se Gospodnji javi u snu Josipu u Egiptu:  <span class="brojRetka" id="20">20</span>»Ustani, reče, uzmi dijete i njegovu majku te pođi u zemlju izraelsku jer su umrli oni koji su djetetu o glavi radili.«  <span class="brojRetka" id="21">21</span>On ustane, uzme dijete i njegovu majku te uđe u zemlju izraelsku.  <span class="brojRetka" id="22">22</span>Ali saznavši da Arhelaj vlada Judejom namjesto svoga oca Heroda, bojao se poći onamo pa, upućen u snu, ode u kraj galilejski.  <span class="brojRetka" id="23">23</span>Dođe i nastani se u gradu zvanu Nazaret – da se ispuni što je rečeno po prorocima: Zvat će se Nazarećanin.</p></p></p></p>