<h4>Protiv gora Izraelovih</h4><p class="pocetakParagrafa"> <span class="brojRetka" id="1">1</span>Tada mi dođe riječ Jahvina i reče:  <span class="brojRetka" id="2">2</span>»Sine čovječji, okreni lice prema gorama Izraelovim i prorokuj protiv njih.  <span class="brojRetka" id="3">3</span>Reci:</p><p class="pocetakParagrafa">Gore Izraelove, čujte riječ Jahve Gospoda! Ovako govori Jahve Gospod: Gore i brežuljci, jaruge i doline, evo, spustit ću mač na vas i oborit ću uzvišice vaše!  <span class="brojRetka" id="4">4</span>Opustjet će žrtvenici vaši i porušit će se stupovi vaši, a vaše poginule pred kumire ću vam baciti.  <span class="brojRetka" id="5">5</span>Pobacat ću trupla sinova Izraelovih pred kumire njihove i rasijat ću kosti vaše oko žrtvenika vaših!  <span class="brojRetka" id="6">6</span>Gdje god boravili, gradovi će vaši biti opustošeni, uzvišice poharane, žrtvenici će vam opustjeti i biti uništeni, kumiri će vaši biti oboreni i nestat će ih, stupovi će vaši biti smrvljeni, sva će djela vaša propasti.  <span class="brojRetka" id="7">7</span>Među vas će padati poginuli, i znat ćete da sam ja Jahve!</p><p class="pocetakParagrafa"> <span class="brojRetka" id="8">8</span>Ali ću ipak poštedjeti neke od vas: ti će među narodima uteći maču kad se raspršite po zemljama.  <span class="brojRetka" id="9">9</span>Tada će se preživjeli među vama spomenuti mene među narodima kamo budu odvedeni u izgnanstvo, kad im slomim srce preljubničko što se odmetnulo od mene i kad im iskopam preljubničke oči što pođoše za kumirima njihovim. I tada će sami sebi omrznuti zbog nedjela što ih počiniše gadostima svojim.  <span class="brojRetka" id="10">10</span>I spoznat će da sam ja Jahve: nisam im zaludu govorio da ću ih udariti svim tim zlom.«</p><p class="noviRedak"> <h4>Izraelovi grijesi</h4><p class="pocetakParagrafa"> <span class="brojRetka" id="11">11</span>Ovako govori Jahve Gospod: »Pljesni rukama i lupni nogama, te reci: Jao! zbog svih gadnih nedjela dom će Izraelov pasti od mača, gladi i kuge!  <span class="brojRetka" id="12">12</span>Tko bude daleko, od kuge će umrijeti; tko bude blizu, od mača će pasti, i tko bude opkoljen, od gladi će izdahnuti! Tako ću gnjev iskaliti na njima  <span class="brojRetka" id="13">13</span>i spoznat će da sam ja Jahve kad im poginuli budu ležali među kumirima oko žrtvenika na svakome povišem brežuljku, nad svim vrhovima planinskim, pod svakim stablom zelenim, pod svakim hrastom granatim, gdje se god prinosio ugodan miris kumirima njihovim.  <span class="brojRetka" id="14">14</span>Ruku ću podići na njih i svu ću im zemlju pretvoriti u pustoš, od pustinje do Rible, posvuda gdje borave! I spoznat će da sam ja Jahve!«</p></p>