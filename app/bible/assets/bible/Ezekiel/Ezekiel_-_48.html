<h4>Podjela zemlje</h4><p class="pocetakParagrafa"> <span class="brojRetka" id="1">1</span>‘A ovo su imena plemenâ: od krajnjega sjevera put Hetlona prema Ulazu u Hamat i Haser Enon, od damaščanskoga kraja na sjeveru duž Hamata, od istoka do zapada – dio Danov.  <span class="brojRetka" id="2">2</span>Uz područje Danovo, od istoka do zapada – dio Ašerov.  <span class="brojRetka" id="3">3</span>Uz područje Ašerovo, od istoka do zapada – dio Naftalijev.  <span class="brojRetka" id="4">4</span>Uz područje Naftalijevo, od istoka do zapada – dio Manašeov.  <span class="brojRetka" id="5">5</span>Uz područje Manašeovo, od istoka do zapada – dio Efrajimov.  <span class="brojRetka" id="6">6</span>Uz područje Efrajimovo, od istoka do zapada – dio Rubenov.  <span class="brojRetka" id="7">7</span>Uz područje Rubenovo, od istoka do zapada – dio Judin.  <span class="brojRetka" id="8">8</span>Uz područje Judino, od istoka do zapada neka bude pridržano područje koje ćete Jahvi prinijeti: dvadeset i pet tisuća lakata u širinu, a u dužinu kao svaki drugi dio, od istoka do zapada. U sredini neka bude Svetište.</p><p class="pocetakParagrafa"> <span class="brojRetka" id="9">9</span>To pridržano područje koje ćete Jahvi prinijeti neka bude dugačko dvadeset i pet tisuća lakata, široko deset tisuća.  <span class="brojRetka" id="10">10</span>To sveto, prineseno područje za svećenike neka bude na sjeveru dvadeset i pet tisuća lakata; prema zapadu široko deset tisuća, prema istoku široko deset tisuća; prema jugu dugačko dvadeset i pet tisuća. U sredini neka bude Jahvino svetište.  <span class="brojRetka" id="11">11</span>A posvećenim svećenicima, potomcima Sadokovim, koji su mi vjerno služili i nisu, kao leviti, zastranili kad su ono zastranili sinovi Izraelovi:  <span class="brojRetka" id="12">12</span>njima će pripasti dio od toga najsvetijeg područja zemlje, uz područje levitsko.  <span class="brojRetka" id="13">13</span>A levitima, baš kao i području svećeničkom: dvadeset i pet tisuća lakata u dužinu i deset tisuća lakata u širinu – ukupno dvadeset i pet tisuća lakata u dužinu, deset tisuća u širinu.  <span class="brojRetka" id="14">14</span>Od toga se ništa ne smije prodati ni zamijeniti; ne smije se ni na koga prenijeti ta prvina zemlje, jer je Jahvi posvećena.</p><p class="pocetakParagrafa"> <span class="brojRetka" id="15">15</span>Pet tisuća lakata u širinu, što ostane od onih dvadeset i pet tisuća, neka bude opće područje: za grad, za naselje i za čistinu. Grad neka bude u sredini.  <span class="brojRetka" id="16">16</span>Evo mjerâ: sa sjevera četiri tisuće i pet stotina lakata; s juga četiri tisuće i pet stotina; s istoka četiri tisuće i pet stotina; sa zapada četiri tisuće i pet stotina.  <span class="brojRetka" id="17">17</span>A čistina oko grada: dvije stotine i pedeset lakata prema sjeveru, dvije stotine i pedeset prema jugu, dvije stotine i pedeset prema istoku, dvije stotine i pedeset prema zapadu.  <span class="brojRetka" id="18">18</span>Što ostane u dužinu, duž svetoga područja – deset tisuća lakata prema istoku i deset tisuća prema zapadu, duž svetoga područja – to neka bude za uzdržavanje onih koji služe gradu.  <span class="brojRetka" id="19">19</span>Ti koji služe gradu uzimat će se iz svih plemena Izraelovih.  <span class="brojRetka" id="20">20</span>Sve, dakle, pridržano područje – dvadeset i pet tisuća lakata s dvadeset i pet tisuća, u četverokut – prinijet ćete Jahvi: i sveto područje i posjed gradski.  <span class="brojRetka" id="21">21</span>Knezu pripada što preostane: s obje strane svetoga područja i posjeda gradskoga – prema istoku dvadeset i pet tisuća lakata, prema istočnoj strani, i prema zapadu dvadeset i pet tisuća lakata, prema zapadnoj strani, usporedo s drugim područjima – sve je to kneževo. A u sredini je sveto područje i Svetište Doma.  <span class="brojRetka" id="22">22</span>Od levitskoga posjeda i od posjeda gradskoga – koje je usred kneževa – i između Judina i Benjaminova područja: kneževo je.</p><p class="pocetakParagrafa"> <span class="brojRetka" id="23">23</span>Ostala plemena: od istoka do zapada – dio Benjaminov.  <span class="brojRetka" id="24">24</span>Uz područje Benjaminovo, od istoka do zapada – dio Šimunov.  <span class="brojRetka" id="25">25</span>Uz područje Šimunovo, od istoka do zapada – dio Jisakarov.  <span class="brojRetka" id="26">26</span>Uz područje Jisakarovo, od istoka do zapada – dio Zebulunov.  <span class="brojRetka" id="27">27</span>Uz područje Zebulunovo, od istoka do zapada – dio Gadov.  <span class="brojRetka" id="28">28</span>Uz područje Gadovo, na južnoj strani, prema jugu, ide granica od Tamara do Meripskih voda i Kadeša, pa potokom prema Velikome moru.  <span class="brojRetka" id="29">29</span>To je zemlja koju ćete ždrijebom razdijeliti u baštinu plemenima Izraelovim, to su njihovi dijelovi’ – riječ je Jahve Gospoda.</p><p class="noviRedak"> <h4>Vrata novoga Jeruzalema</h4><p class="pocetakParagrafa"> <span class="brojRetka" id="30a">30a</span>‘A ovo su gradska vrata  <span class="brojRetka" id="31a">31a</span>koja će se zvati po Izraelovim plemenima.  <span class="brojRetka" id="30b">30b</span>Na sjevernoj strani – četiri tisuće i pet stotina lakata u dužinu –  <span class="brojRetka" id="31b">31b</span>troja vrata: Vrata Rubenova, Vrata Judina, Vrata Levijeva.  <span class="brojRetka" id="32">32</span>Na istočnoj strani – četiri tisuće i pet stotina lakata u dužinu – troja vrata: Vrata Josipova, Vrata Benjaminova, Vrata Danova.  <span class="brojRetka" id="33">33</span>Na južnoj strani – četiri tisuće i pet stotina lakata u dužinu – troja vrata: Vrata Šimunova, Vrata Jisakarova, Vrata Zebulunova.  <span class="brojRetka" id="34">34</span>Sa zapadne strane – četiri tisuće i pet stotina lakata u dužinu – troja vrata: Vrata Gadova, Vrata Ašerova, Vrata Naftalijeva.  <span class="brojRetka" id="35">35</span>Sve uokolo: osamnaest tisuća lakata.</p><p class="pocetakParagrafa">A ime će gradu unapredak biti: ‘Jahve je ovdje.’«</p></p>