<h4>Viđenje knjige</h4><p class="pocetakParagrafa"> <span class="brojRetka" id="1">1</span>I reče mi: »Sine čovječji, na noge se, da s tobom govorim!«  <span class="brojRetka" id="2">2</span>I uđe u me duh, kako mi progovori, te me podiže na noge i ja čuh glas onoga koji mi govoraše.  <span class="brojRetka" id="3">3</span>I reče mi: »Sine čovječji, šaljem te k sinovima Izraelovim, k narodu odmetničkom što se odvrže od mene. Oni i oci njihovi griješili su protiv mene sve do dana današnjega.  <span class="brojRetka" id="4">4</span>Šaljem te k sinovima tvrdokorna pogleda i okorjela srca. Reci im: Ovako govori Jahve Gospod!  <span class="brojRetka" id="5">5</span>I poslušali oni ili ne poslušali – rod su odmetnički – neka znaju da je prorok među vama.  <span class="brojRetka" id="6">6</span>A ti, sine čovječji, ne boj ih se i ne plaši se riječi njihovih: ‘Trnje te okružuje i sjediš među samim škorpijama.’ Ne plaši se riječi njihovih i ne boj se nimalo njihova pogleda jer oni su rod odmetnički.  <span class="brojRetka" id="7">7</span>Govori im moje riječi, poslušali oni ili ne poslušali, jer rod su odmetnički.  <span class="brojRetka" id="8">8</span>A ti, sine čovječji, poslušaj što ću ti sada reći: Ne budi odmetnik kao što su oni rod odmetnički! Otvori usta i progutaj što ću ti sada dati!«</p><p class="pocetakParagrafa"> <span class="brojRetka" id="9">9</span>I pogledah, a to ruka k meni ispružena i u njoj, gle, svitak knjige.  <span class="brojRetka" id="10">10</span>I razvi se knjiga preda mnom: bijaše ispisana izvana i iznutra, a u njoj napisano: »Naricanje! Jecanje! Jauk!«</p><p class="noviRedak"> </p>