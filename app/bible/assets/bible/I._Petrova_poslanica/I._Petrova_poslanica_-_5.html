<h4>Pastiri i vjernici</h4><p class="pocetakParagrafa"> <span class="brojRetka" id="1">1</span>Starješine dakle među vama opominjem, ja sustarješina i svjedok Kristovih patnja, a zato i zajedničar slave koja se ima očitovati:  <span class="brojRetka" id="2">2</span>pasite povjereno vam stado Božje, nadgledajte ga – ne prisilno, nego dragovoljno, po Božju; ne radi prljava dobitka, nego oduševljeno;  <span class="brojRetka" id="3">3</span>i ne kao gospodari Baštine nego kao uzori stada.  <span class="brojRetka" id="4">4</span>Pa kad se pojavi Natpastir, primit ćete neuveli vijenac slave.</p><p class="pocetakParagrafa"> <span class="brojRetka" id="5">5</span>Tako i vi, mladići, podložite se starješinama; svi se jedni prema drugima pripašite poniznošću jer</p><p class="noviRedak"> </p><p class="stih1">Bog se oholima protivi,</p><p class="stih2">a poniznima daruje milost.</p><p class="noviRedak"> </p><p class="pocetakParagrafa"> <span class="brojRetka" id="6">6</span>Ponizite se dakle pod snažnom rukom Božjom da vas uzvisi u pravo vrijeme.</p><p class="pocetakParagrafa"> <span class="brojRetka" id="7">7</span>Svu svoju brigu povjerite njemu jer on se brine za vas.</p><p class="pocetakParagrafa"> <span class="brojRetka" id="8">8</span>Otrijeznite se! Bdijte! Protivnik vaš, đavao, kao ričući lav obilazi tražeći koga da proždre.  <span class="brojRetka" id="9">9</span>Oprite mu se stameni u vjeri znajući da takve iste patnje podnose vaša braća po svijetu.  <span class="brojRetka" id="10">10</span>A Bog svake milosti, koji vas pozva na vječnu slavu u Kristu, on će vas, pošto malo potrpite, usavršiti, učvrstiti, ojačati, utvrditi.</p><p class="pocetakParagrafa"> <span class="brojRetka" id="11">11</span>Njemu vlast u vijeke vjekova! Amen.</p><p class="noviRedak"> <h4>Želje i pozdrav</h4><p class="pocetakParagrafa"> <span class="brojRetka" id="12">12</span>Pišem vam ukratko, po Silvanu, koga smatram bratom vjernim, da vas ohrabrim i posvjedočim kako je ovo istinska milost Božja. Nje se držite!</p><p class="pocetakParagrafa"> <span class="brojRetka" id="13">13</span>Pozdravlja vas suizabranica u Babilonu i Marko, sin moj.</p><p class="pocetakParagrafa"> <span class="brojRetka" id="14">14</span>Pozdravite jedni druge cjelovom ljubavi!</p><p class="pocetakParagrafa">Mir svima vama koji ste u Kristu!</p></p>