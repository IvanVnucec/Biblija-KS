<h4>Put do mudrosti</h4><p class="pocetakParagrafa"> <span class="brojRetka" id="1">1</span>Sine moj, ne zaboravljaj moje pouke,</p><p class="stih2">i tvoje srce neka čuva moje zapovijedi,</p><p class="stih1"> <span class="brojRetka" id="2">2</span>jer će ti produljiti dane i životne godine</p><p class="stih2">i podariti spokojstvo.</p><p class="noviRedak"> </p><p class="stih1"> <span class="brojRetka" id="3">3</span>Neka te ne ostavljaju dobrota i vjernost,</p><p class="stih2">objesi ih sebi oko vrata,</p><p class="stih2">upiši ih na ploču srca svoga.</p><p class="stih1"> <span class="brojRetka" id="4">4</span>Tako ćeš steći ugled i uspjeti</p><p class="stih2">pred Božjim i ljudskim očima.</p><p class="stih1"> <span class="brojRetka" id="5">5</span>Uzdaj se u Jahvu svim srcem</p><p class="stih2">i ne oslanjaj se na vlastiti razbor.</p><p class="stih1"> <span class="brojRetka" id="6">6</span>Misli na nj na svim svojim putovima</p><p class="stih2">i on će ispraviti tvoje staze.</p><p class="stih1"> <span class="brojRetka" id="7">7</span>Ne umišljaj da si mudar:</p><p class="stih2">boj se Jahve i kloni se zla.</p><p class="stih1"> <span class="brojRetka" id="8">8</span>To će biti lijek tvome tijelu</p><p class="stih2">i okrepa tvojim kostima.</p><p class="stih1"> <span class="brojRetka" id="9">9</span>Časti Jahvu svojim blagom</p><p class="stih2">i prvinama svega svojeg prirasta.</p><p class="stih1"> <span class="brojRetka" id="10">10</span>I tvoje će žitnice biti prepune</p><p class="stih2">i tvoje će se kace prelijevati novim vinom.</p><p class="noviRedak"> </p><p class="stih1"> <span class="brojRetka" id="11">11</span>Sine moj, ne odbacuj Jahvine opomene</p><p class="stih2">i nemoj da ti omrzne njegov ukor.</p><p class="stih1"> <span class="brojRetka" id="12">12</span>Jer koga Jahve ljubi onoga i kori,</p><p class="stih2">kao otac sina koga voli.</p><h4>Radosti mudraca</h4><p class="stih1"> <span class="brojRetka" id="13">13</span>Blago čovjeku koji je stekao mudrost</p><p class="stih2">i čovjeku koji je zadobio razboritost.</p><p class="stih1"> <span class="brojRetka" id="14">14</span>Jer bolje je steći nju nego steći srebro,</p><p class="stih2">i veći je dobitak ona i od zlata.</p><p class="stih1"> <span class="brojRetka" id="15">15</span>Skupocjenija je od bisera,</p><p class="stih2">i što je god tvojih dragocjenosti,</p><p class="stih2">s njome se porediti ne mogu;</p><p class="stih1"> <span class="brojRetka" id="16">16</span>dug joj je život u desnoj ruci,</p><p class="stih2">a u lijevoj bogatstvo i čast.</p><p class="stih1"> <span class="brojRetka" id="17">17</span>Njezini su putovi putovi miline</p><p class="stih2">i sve su njene staze pune spokoja.</p><p class="stih1"> <span class="brojRetka" id="18">18</span>Životno je drvo onima koji se nje drže</p><p class="stih2">i sretan je onaj tko je zadrži.</p><p class="noviRedak"> </p><p class="stih1"> <span class="brojRetka" id="19">19</span>Jahve je mudrošću utemeljio zemlju</p><p class="stih2">i umom utvrdio nebesa;</p><p class="stih1"> <span class="brojRetka" id="20">20</span>njegovim su se znanjem otvorili bezdani</p><p class="stih2">i oblaci osuli rosom.</p><p class="stih1"> <span class="brojRetka" id="21">21</span>Sine moj, ne gubi to iz očiju,</p><p class="stih2">sačuvaj razbor i oprez.</p><p class="stih1"> <span class="brojRetka" id="22">22</span>I bit će život tvojoj duši</p><p class="stih2">i ures vratu tvome.</p><p class="stih1"> <span class="brojRetka" id="23">23</span>Bez straha ćeš tada kročiti svojim putem</p><p class="stih2">i noga ti se neće spoticati.</p><p class="stih1"> <span class="brojRetka" id="24">24</span>Kad legneš, nećeš se plašiti,</p><p class="stih2">i kad zaspiš, slatko ćeš snivati.</p><p class="stih1"> <span class="brojRetka" id="25">25</span>Ne boj se nenadane strahote</p><p class="stih2">ni nagle propasti kad stigne bezbožnike.</p><p class="stih1"> <span class="brojRetka" id="26">26</span>Jer će ti Jahve biti uzdanje</p><p class="stih2">i čuvat će nogu tvoju od zamke.</p><p class="noviRedak"> </p><p class="stih1"> <span class="brojRetka" id="27">27</span>Ne uskrati dobročinstva potrebitim</p><p class="stih2">kad god to možeš učiniti.</p><p class="stih1"> <span class="brojRetka" id="28">28</span>Ne reci svome bližnjemu:</p><p class="stih2">»Idi i dođi opet, sutra ću ti dati«, kad možeš već sada.</p><p class="stih1"> <span class="brojRetka" id="29">29</span>Ne kuj zla svome bližnjemu</p><p class="stih2">dok on bez straha kod tebe boravi.</p><p class="stih1"> <span class="brojRetka" id="30">30</span>Ne pravdaj se ni s kim bez razloga</p><p class="stih2">ako ti nije učinio nikakva zla.</p><p class="stih1"> <span class="brojRetka" id="31">31</span>Nemoj zavidjeti nasilniku</p><p class="stih2">niti slijediti njegove pute,</p><p class="stih1"> <span class="brojRetka" id="32">32</span>jer su Jahvi mrski pokvarenjaci,</p><p class="stih2">a prisan je s pravednima.</p><p class="stih1"> <span class="brojRetka" id="33">33</span>Jahvino je prokletstvo na domu bezbožnika,</p><p class="stih2">a blagoslov u stanu pravednika.</p><p class="stih1"> <span class="brojRetka" id="34">34</span>S podsmjevačima on se podsmijeva,</p><p class="stih2">a poniznima dariva milost.</p><p class="stih1"> <span class="brojRetka" id="35">35</span>Mudri će baštiniti čast,</p><p class="stih2">a bezumnici snositi sramotu.</p>