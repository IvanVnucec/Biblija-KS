<p class="pocetakParagrafa"> <span class="brojRetka" id="1">1</span>Bolji je zalogaj suha kruha s mirom</p><p class="stih2">nego sa svađom kuća puna žrtvene pečenke.</p><p class="noviRedak"> </p><p class="stih1"> <span class="brojRetka" id="2">2</span>Razuman sluga vlada nad sinom sramotnim</p><p class="stih2">i s braćom će dijeliti baštinu.</p><p class="stih1"> <span class="brojRetka" id="3">3</span>Taljika je za srebro i peć za zlato,</p><p class="stih2">a srca iskušava Jahve sam.</p><p class="noviRedak"> </p><p class="stih1"> <span class="brojRetka" id="4">4</span>Zločinac rado sluša usne prijevarne,</p><p class="stih2">i lažac spremno prisluškuje pogubnu jeziku.</p><p class="noviRedak"> </p><p class="stih1"> <span class="brojRetka" id="5">5</span>Tko se ruga siromahu, podruguje se Stvoritelju njegovu,</p><p class="stih2">i tko se veseli nesreći, ne ostaje bez kazne.</p><p class="noviRedak"> </p><p class="stih1"> <span class="brojRetka" id="6">6</span>Unuci su vijenac starcima,</p><p class="stih2">a sinovima ures oci njihovi.</p><p class="noviRedak"> </p><p class="stih1"> <span class="brojRetka" id="7">7</span>Ne dolikuje budali uzvišena besjeda,</p><p class="stih2">a još manje odličniku usne lažljive.</p><p class="noviRedak"> </p><p class="stih1"> <span class="brojRetka" id="8">8</span>Dar je čarobni kamen u očima onoga koji ga daje:</p><p class="stih2">kamo se god okrene, uspijeva.</p><p class="noviRedak"> </p><p class="stih1"> <span class="brojRetka" id="9">9</span>Tko prikriva prijestup, traži ljubav,</p><p class="stih2">a tko glasinu širi, razgoni prijatelje.</p><p class="noviRedak"> </p><p class="stih1"> <span class="brojRetka" id="10">10</span>Razumna se ukor jače doima</p><p class="stih2">nego bezumna stotina udaraca.</p><p class="noviRedak"> </p><p class="stih1"> <span class="brojRetka" id="11">11</span>Opak čovjek ide samo za zlom,</p><p class="stih2">ali se okrutan glasnik šalje na nj.</p><p class="noviRedak"> </p><p class="stih1"> <span class="brojRetka" id="12">12</span>Bolje je nabasati na medvjedicu kojoj ugrabiše mlade</p><p class="stih2">nego na bezumnika u njegovoj ludosti.</p><p class="noviRedak"> </p><p class="stih1"> <span class="brojRetka" id="13">13</span>Tko dobro zlom uzvraća,</p><p class="stih2">neće ukloniti nesreću od doma svojeg.</p><p class="stih1"> <span class="brojRetka" id="14">14</span>Zametnuti svađu isto je kao pustiti poplavu:</p><p class="stih2">stoga prije nego svađa izbije, udalji se!</p><p class="noviRedak"> </p><p class="stih1"> <span class="brojRetka" id="15">15</span>Tko opravdava krivoga i tko osuđuje pravoga,</p><p class="stih2">obojica su mrski Jahvi.</p><p class="noviRedak"> </p><p class="stih1"> <span class="brojRetka" id="16">16</span>Čemu novac u ruci bezumnomu?</p><p class="stih2">Da njime mudrost kupi, kad nema razbora!</p><p class="noviRedak"> </p><p class="stih1"> <span class="brojRetka" id="17">17</span>Prijatelj ljubi u svako vrijeme,</p><p class="stih2">a u nevolji i bratom postaje.</p><p class="noviRedak"> </p><p class="stih1"> <span class="brojRetka" id="18">18</span>Nerazuman čovjek daje ruku</p><p class="stih2">i jamči pred svojim bližnjim.</p><p class="noviRedak"> </p><p class="stih1"> <span class="brojRetka" id="19">19</span>Grijeh ljubi tko ljubi svađu,</p><p class="stih2">i tko visoko diže svoja vrata, traži propast.</p><p class="noviRedak"> </p><p class="stih1"> <span class="brojRetka" id="20">20</span>Opak srcem ne nalazi sreće,</p><p class="stih2">i komu je jezik zao, zapada u nesreću.</p><p class="noviRedak"> </p><p class="stih1"> <span class="brojRetka" id="21">21</span>Tko rodi bezumna, na tugu mu je;</p><p class="stih2">a nije veseo ni otac budale.</p><p class="noviRedak"> </p><p class="stih1"> <span class="brojRetka" id="22">22</span>Veselo je srce izvrstan lijek,</p><p class="stih2">a neveseo duh suši kosti.</p><p class="noviRedak"> </p><p class="stih1"> <span class="brojRetka" id="23">23</span>Opaki prima dar iz njedara,</p><p class="stih2">da bi iskrivio putove pravici.</p><p class="noviRedak"> </p><p class="stih1"> <span class="brojRetka" id="24">24</span>Razuman ima mudrost pred sobom,</p><p class="stih2">a bezumniku su oči na kraj zemlje.</p><p class="noviRedak"> </p><p class="stih1"> <span class="brojRetka" id="25">25</span>Briga je ocu bezuman sin</p><p class="stih2">i žalost roditeljki svojoj.</p><p class="noviRedak"> </p><p class="stih1"> <span class="brojRetka" id="26">26</span>Ne valja kažnjavati pravednika,</p><p class="stih2">a nije pravo ni tući odličnike.</p><p class="noviRedak"> </p><p class="stih1"> <span class="brojRetka" id="27">27</span>Tko usteže svoje riječi, razumije mudrost,</p><p class="stih2">i razuman je čovjek mirna duha.</p><p class="noviRedak"> </p><p class="stih1"> <span class="brojRetka" id="28">28</span>I luđak se smatra mudrim kada šuti</p><p class="stih2">i razumnim kad susteže svoje usne.</p><p class="noviRedak"> </p>