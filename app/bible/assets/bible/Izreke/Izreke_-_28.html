<p class="pocetakParagrafa"> <span class="brojRetka" id="1">1</span>Opaki bježe i kad ih nitko ne progoni,</p><p class="stih2">a pravednici su neustrašivi kao mladi lav.</p><p class="noviRedak"> </p><p class="stih1"> <span class="brojRetka" id="2">2</span>Kad se u zemlji griješi, mnogi su joj knezovi,</p><p class="stih2">a s čovjekom razumnim i umnim uprava je postojana.</p><p class="noviRedak"> </p><p class="stih1"> <span class="brojRetka" id="3">3</span>Čovjek opak koji tlači ubogoga –</p><p class="stih2">kiša je razorna, poslije koje kruha nema.</p><p class="stih1"> <span class="brojRetka" id="4">4</span>Koji zapuštaju Zakon, veličaju opake,</p><p class="stih2">a koji se drže Zakona, protive im se.</p><p class="noviRedak"> </p><p class="stih1"> <span class="brojRetka" id="5">5</span>Zli ljudi ne razumiju pravice,</p><p class="stih2">a koji traže Jahvu, razumiju sve.</p><p class="noviRedak"> </p><p class="stih1"> <span class="brojRetka" id="6">6</span>Bolji je siromah koji živi bezazleno</p><p class="stih2">nego bogataš koji kroči krivim putem.</p><p class="noviRedak"> </p><p class="stih1"> <span class="brojRetka" id="7">7</span>Tko se drži Zakona, razuman je sin,</p><p class="stih2">a tko se druži s izbjeglicama, sramoti oca svoga.</p><p class="noviRedak"> </p><p class="stih1"> <span class="brojRetka" id="8">8</span>Tko umnožava bogatstvo svoje lihvom i pridom,</p><p class="stih2">skuplja ga onomu tko je milostiv ubogima.</p><p class="noviRedak"> </p><p class="stih1"> <span class="brojRetka" id="9">9</span>Tko uklanja uho svoje da ne sluša Zakona,</p><p class="stih2">i molitva je njegova mrska.</p><p class="noviRedak"> </p><p class="stih1"> <span class="brojRetka" id="10">10</span>Tko zavodi poštene na put zao,</p><p class="stih2">past će u jamu svoju,</p><p class="stih2">a pošteni će baštiniti sreću.</p><p class="noviRedak"> </p><p class="stih1"> <span class="brojRetka" id="11">11</span>Bogat se čovjek čini sebi mudrim,</p><p class="stih2">ali će ga razuman siromah raskrinkati.</p><p class="noviRedak"> </p><p class="stih1"> <span class="brojRetka" id="12">12</span>Velika je slava kad se raduju pravednici,</p><p class="stih2">a kad se dižu opaki, ljudi se kriju.</p><p class="noviRedak"> </p><p class="stih1"> <span class="brojRetka" id="13">13</span>Tko skriva svoje grijehe, nema sreće,</p><p class="stih2">a tko ih ispovijeda i odriče ih se, milost nalazi.</p><p class="noviRedak"> </p><p class="stih1"> <span class="brojRetka" id="14">14</span>Blago čovjeku uvijek bojaznu,</p><p class="stih2">jer čovjek okorjela srca zapada u nesreću.</p><p class="noviRedak"> </p><p class="stih1"> <span class="brojRetka" id="15">15</span>Lav koji riče i gladan medvjed:</p><p class="stih2">takav je opak vladalac siromašnu narodu.</p><p class="noviRedak"> </p><p class="stih1"> <span class="brojRetka" id="16">16</span>Nerazuman knez čini mnoga nasilja,</p><p class="stih2">a koji mrzi lakomost, dugo živi.</p><p class="noviRedak"> </p><p class="stih1"> <span class="brojRetka" id="17">17</span>Onaj koga tišti krvna krivica,</p><p class="stih2">do groba bježi: ne zaustavljajte ga.</p><p class="noviRedak"> </p><p class="stih1"> <span class="brojRetka" id="18">18</span>Spašava se tko živi pravedno,</p><p class="stih2">tko se koleba između dva puta, propada na jednom od njih.</p><p class="noviRedak"> </p><p class="stih1"> <span class="brojRetka" id="19">19</span>Tko obrađuje svoju zemlju, nasitit će se kruha,</p><p class="stih2">a tko trči za tlapnjama, nasitit će se siromaštva.</p><p class="noviRedak"> </p><p class="stih1"> <span class="brojRetka" id="20">20</span>Čestit čovjek stječe blagoslov,</p><p class="stih2">a tko hrli za bogatstvom, ne ostaje bez kazne.</p><p class="noviRedak"> </p><p class="stih1"> <span class="brojRetka" id="21">21</span>Ne valja biti pristran na sudu,</p><p class="stih2">jer i za zalogaj kruha čovjek čini zlo.</p><p class="noviRedak"> </p><p class="stih1"> <span class="brojRetka" id="22">22</span>Pohlepnik hrli za bogatstvom,</p><p class="stih2">a ne zna da će ga stići oskudica.</p><p class="noviRedak"> </p><p class="stih1"> <span class="brojRetka" id="23">23</span>Tko kori čovjeka, nalazi poslije veću milost</p><p class="stih2">nego onaj koji laska jezikom.</p><p class="noviRedak"> </p><p class="stih1"> <span class="brojRetka" id="24">24</span>Tko pljačka oca svoga i majku svoju i veli: »Nije grijeh«,</p><p class="stih2">drug je razbojniku.</p><p class="noviRedak"> </p><p class="stih1"> <span class="brojRetka" id="25">25</span>Lakomac zameće svađu,</p><p class="stih2">a tko se uzda u Jahvu, uspjet će.</p><p class="noviRedak"> </p><p class="stih1"> <span class="brojRetka" id="26">26</span>Bezuman je tko se uzda u svoje srce,</p><p class="stih2">a spašava se tko živi mudro.</p><p class="noviRedak"> </p><p class="stih1"> <span class="brojRetka" id="27">27</span>Tko daje siromahu, ne trpi oskudicu;</p><p class="stih2">a tko odvraća oči svoje, bit će proklet.</p><p class="noviRedak"> </p><p class="stih1"> <span class="brojRetka" id="28">28</span>Kad se dižu opaki, ljudi se kriju,</p><p class="stih2">a kad propadaju, tad se množe pravednici.</p><p class="noviRedak"> </p>