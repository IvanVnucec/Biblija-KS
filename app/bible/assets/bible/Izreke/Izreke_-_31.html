<h2>VIII. RIJEČI LEMUELOVE</h2><p class="pocetakParagrafa"> <span class="brojRetka" id="1">1</span>Riječ Lemuela, kralja Mase, kojima ga je učila majka njegova.</p><p class="stih1"> <span class="brojRetka" id="2">2</span>Ne, sine moj! Ne, sine srca mog!</p><p class="stih2">Ne, sine zavjeta mojih!</p><p class="stih1"> <span class="brojRetka" id="3">3</span>Ne daj snage svoje ženama,</p><p class="stih2">ni putova svojih zatiračima kraljeva.</p><p class="noviRedak"> </p><p class="stih1"> <span class="brojRetka" id="4">4</span>Nije za kraljeve, Lemuele,</p><p class="stih2">ne pristaje kraljevima vino piti,</p><p class="stih2">ni glavarima piće opojno,</p><p class="stih1"> <span class="brojRetka" id="5">5</span>da u piću ne zaborave zakona</p><p class="stih2">i prevrnu pravo nevoljnicima.</p><p class="stih1"> <span class="brojRetka" id="6">6</span>Dajte žestoko piće onomu koji će propasti,</p><p class="stih2">i vino čovjeku komu je gorčina u duši:</p><p class="stih1"> <span class="brojRetka" id="7">7</span>on će piti i zaboraviti svoju bijedu,</p><p class="stih2">i neće se više sjećati svoje nevolje.</p><p class="noviRedak"> </p><p class="stih1"> <span class="brojRetka" id="8">8</span>Otvaraj usta svoja za nijemoga</p><p class="stih2">i za pravo sviju nesretnika što propadaju.</p><p class="stih1"> <span class="brojRetka" id="9">9</span>Otvaraj usta svoja, sudi pravedno</p><p class="stih2">i pribavi pravo siromahu i nevoljniku.</p><h2>IX. PJESMA O VRSNOJ ŽENI</h2><p class="stih1"> <span class="brojRetka" id="10">10</span>Tko će naći ženu vrsnu?</p><p class="stih2">Više vrijedi ona nego biserje.</p><p class="stih1"> <span class="brojRetka" id="11">11</span>Muževljevo se srce uzda u nju,</p><p class="stih2">i blagom neće oskudijevati.</p><p class="stih1"> <span class="brojRetka" id="12">12</span>Ona mu čini dobro, a ne zlo,</p><p class="stih2">u sve dane vijeka svojeg.</p><p class="stih1"> <span class="brojRetka" id="13">13</span>Pribavlja vunu i lan,</p><p class="stih2">i vješto radi rukama marnim.</p><p class="stih1"> <span class="brojRetka" id="14">14</span>Ona je kao lađa trgovačka:</p><p class="stih2">izdaleka donosi kruh svoj.</p><p class="stih1"> <span class="brojRetka" id="15">15</span>Još za noći ona ustaje,</p><p class="stih2">i hrani svoje ukućane</p><p class="stih2">i određuje posao sluškinjama svojim.</p><p class="stih1"> <span class="brojRetka" id="16">16</span>Opazi li polje, kûpi ga;</p><p class="stih2">plodom svojih ruku sadi vinograd.</p><p class="stih1"> <span class="brojRetka" id="17">17</span>Opasuje snagom bedra svoja,</p><p class="stih2">i živo miče rukama.</p><p class="stih1"> <span class="brojRetka" id="18">18</span>Vidi kako joj posao napreduje:</p><p class="stih2">noću joj se ne gasi svjetiljka.</p><p class="stih1"> <span class="brojRetka" id="19">19</span>Rukama se maša preslice</p><p class="stih2">i prstima drži vreteno.</p><p class="stih1"> <span class="brojRetka" id="20">20</span>Siromahu dlan svoj otvara,</p><p class="stih2">ruke pruža nevoljnicima.</p><p class="stih1"> <span class="brojRetka" id="21">21</span>Ne boji se snijega za svoje ukućane,</p><p class="stih2">jer sva čeljad ima po dvoje haljine.</p><p class="stih1"> <span class="brojRetka" id="22">22</span>Sama sebi šije pokrivače,</p><p class="stih2">odijeva se lanom i purpurom.</p><p class="stih1"> <span class="brojRetka" id="23">23</span>Muž joj je slavan na Vratima,</p><p class="stih2">gdje sjedi sa starješinama zemaljskim.</p><p class="stih1"> <span class="brojRetka" id="24">24</span>Platno tka i prodaje ga,</p><p class="stih2">i pojase daje trgovcu.</p><p class="stih1"> <span class="brojRetka" id="25">25</span>Odjevena je snagom i dostojanstvom,</p><p class="stih2">pa se smije danu budućem.</p><p class="stih1"> <span class="brojRetka" id="26">26</span>Svoja usta mudro otvara,</p><p class="stih2">i pobožan joj je nauk na jeziku.</p><p class="stih1"> <span class="brojRetka" id="27">27</span>Na vladanje pazi ukućana</p><p class="stih2">i ne jede kruha besposlice.</p><p class="stih1"> <span class="brojRetka" id="28">28</span>Sinovi njezini podižu se i sretnom je nazivaju,</p><p class="stih2">i muž njezin hvali je:</p><p class="stih1"> <span class="brojRetka" id="29">29</span>»Mnoge su žene bile vrsne,</p><p class="stih2">ali ti ih sve nadmašuješ.«</p><p class="stih1"> <span class="brojRetka" id="30">30</span>Lažna je ljupkost, tašta je ljepota:</p><p class="stih2">žena sa strahom Gospodnjim zaslužuje hvalu.</p><p class="stih1"> <span class="brojRetka" id="31">31</span>Plod joj dajte ruku njezinih,</p><p class="stih2">i neka je na Vratima hvale djela njezina!</p>