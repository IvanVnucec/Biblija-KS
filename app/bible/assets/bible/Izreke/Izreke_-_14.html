<p class="pocetakParagrafa"> <span class="brojRetka" id="1">1</span>Ženska mudrost sagradi kuću,</p><p class="stih2">a ludost je rukama razgrađuje.</p><p class="noviRedak"> </p><p class="stih1"> <span class="brojRetka" id="2">2</span>Tko živi s poštenjem, boji se Jahve,</p><p class="stih2">a tko ide stranputicom, prezire ga.</p><p class="noviRedak"> </p><p class="stih1"> <span class="brojRetka" id="3">3</span>U luđakovim je ustima šiba za oholost njegovu,</p><p class="stih2">a mudre štite vlastite usne.</p><p class="noviRedak"> </p><p class="stih1"> <span class="brojRetka" id="4">4</span>Gdje nema volova, prazne su jasle,</p><p class="stih2">a obilna je žetva od snage bikove.</p><p class="noviRedak"> </p><p class="stih1"> <span class="brojRetka" id="5">5</span>Istinit svjedok ne laže,</p><p class="stih2">a krivi svjedok širi laž.</p><p class="noviRedak"> </p><p class="stih1"> <span class="brojRetka" id="6">6</span>Podsmjevač traži mudrost i ne nalazi je,</p><p class="stih2">a razumni lako dolazi do znanja.</p><p class="noviRedak"> </p><p class="stih1"> <span class="brojRetka" id="7">7</span>Idi od čovjeka bezumna,</p><p class="stih2">jer nećeš upoznati usne što zbore znanje.</p><p class="noviRedak"> </p><p class="stih1"> <span class="brojRetka" id="8">8</span>Mudrost je pametna čovjeka u tom što pazi na svoj put,</p><p class="stih2">a bezumnička ludost prijevara je.</p><p class="noviRedak"> </p><p class="stih1"> <span class="brojRetka" id="9">9</span>Luđacima je grijeh šala,</p><p class="stih2">a milost je Božja s poštenima.</p><p class="noviRedak"> </p><p class="stih1"> <span class="brojRetka" id="10">10</span>Srce poznaje svoj jad,</p><p class="stih2">i veselje njegovo ne može dijeliti nitko drugi.</p><p class="noviRedak"> </p><p class="stih1"> <span class="brojRetka" id="11">11</span>Dom opakih propast će,</p><p class="stih2">a šator će pravednika procvasti.</p><p class="stih1"> <span class="brojRetka" id="12">12</span>Neki se put učini čovjeku prav,</p><p class="stih2">a na koncu vodi k smrti.</p><p class="noviRedak"> </p><p class="stih1"> <span class="brojRetka" id="13">13</span>I u smijehu srce osjeća bol,</p><p class="stih2">a poslije veselja dolazi tuga.</p><p class="noviRedak"> </p><p class="stih1"> <span class="brojRetka" id="14">14</span>Otpadnik se siti svojim prestupcima,</p><p class="stih2">a dobar čovjek svojim radom.</p><p class="noviRedak"> </p><p class="stih1"> <span class="brojRetka" id="15">15</span>Glupan vjeruje svakoj riječi,</p><p class="stih2">a pametan pazi na korak svoj.</p><p class="noviRedak"> </p><p class="stih1"> <span class="brojRetka" id="16">16</span>Mudar se boji i oda zla se uklanja,</p><p class="stih2">a bezuman se raspaljuje i bez straha je.</p><p class="noviRedak"> </p><p class="stih1"> <span class="brojRetka" id="17">17</span>Nagao čovjek čini ludosti,</p><p class="stih2">a razborit ih podnosi.</p><p class="noviRedak"> </p><p class="stih1"> <span class="brojRetka" id="18">18</span>Glupaci baštine ludost,</p><p class="stih2">a mudre ovjenčava znanje.</p><p class="noviRedak"> </p><p class="stih1"> <span class="brojRetka" id="19">19</span>Zli padaju ničice pred dobrima</p><p class="stih2">i opaki pred vratima pravednikovim.</p><p class="noviRedak"> </p><p class="stih1"> <span class="brojRetka" id="20">20</span>I svom prijatelju mrzak je siromah,</p><p class="stih2">a bogataš ima mnogo ljubitelja.</p><p class="noviRedak"> </p><p class="stih1"> <span class="brojRetka" id="21">21</span>Griješi tko prezire bližnjega svoga,</p><p class="stih2">a blago onomu tko je milostiv ubogima.</p><p class="noviRedak"> </p><p class="stih1"> <span class="brojRetka" id="22">22</span>Koji snuju zlo, ne hode li stranputicom,</p><p class="stih2">a zar nisu dobrota i vjernost s onima koji snuju dobro?</p><p class="stih1"> <span class="brojRetka" id="23">23</span>U svakom trudu ima probitka,</p><p class="stih2">a pusto brbljanje samo je na siromaštvo.</p><p class="noviRedak"> </p><p class="stih1"> <span class="brojRetka" id="24">24</span>Mudrima je vijenac bogatstvo njihovo,</p><p class="stih2">a bezumnima kruna – njihova ludost.</p><p class="noviRedak"> </p><p class="stih1"> <span class="brojRetka" id="25">25</span>Istinit svjedok izbavlja duše,</p><p class="stih2">a tko laži širi, taj je varalica.</p><p class="noviRedak"> </p><p class="stih1"> <span class="brojRetka" id="26">26</span>U strahu je Gospodnjem veliko pouzdanje,</p><p class="stih2">i njegovim je sinovima utočište.</p><p class="noviRedak"> </p><p class="stih1"> <span class="brojRetka" id="27">27</span>Strah Gospodnji izvor je života:</p><p class="stih2">on izbavlja od zamke smrti.</p><p class="noviRedak"> </p><p class="stih1"> <span class="brojRetka" id="28">28</span>Mnoštvo je naroda ponos kralju,</p><p class="stih2">a bez puka knez propada.</p><p class="noviRedak"> </p><p class="stih1"> <span class="brojRetka" id="29">29</span>Tko se teško srdi, velike je razboritosti,</p><p class="stih2">a nabusit duhom pokazuje ludost.</p><p class="noviRedak"> </p><p class="stih1"> <span class="brojRetka" id="30">30</span>Mirno je srce život tijelu,</p><p class="stih2">ljubomor je gnjilež u kostima.</p><p class="noviRedak"> </p><p class="stih1"> <span class="brojRetka" id="31">31</span>Tko tlači siromaha huli na stvoritelja,</p><p class="stih2">a časti ga tko je milostiv ubogomu.</p><p class="noviRedak"> </p><p class="stih1"> <span class="brojRetka" id="32">32</span>Opaki propada zbog vlastite pakosti,</p><p class="stih2">a pravednik i u samoj smrti nalazi utočište.</p><p class="noviRedak"> </p><p class="stih1"> <span class="brojRetka" id="33">33</span>U razumnu srcu mudrost počiva,</p><p class="stih2">a što je u bezumnome, to se i pokaže.</p><p class="noviRedak"> </p><p class="stih1"> <span class="brojRetka" id="34">34</span>Pravednost uzvisuje narod,</p><p class="stih2">a grijeh je sramota pucima.</p><p class="noviRedak"> </p><p class="stih1"> <span class="brojRetka" id="35">35</span>Kralju je mio razborit sluga,</p><p class="stih2">a na sramotna se srdi.</p><p class="noviRedak"> </p>