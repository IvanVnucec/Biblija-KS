<p class="pocetakParagrafa"> <span class="brojRetka" id="1">1</span>Lažna je mjera mrska Jahvi,</p><p class="stih2">a puna mjera mila mu je.</p><p class="noviRedak"> </p><p class="stih1"> <span class="brojRetka" id="2">2</span>S ohološću dolazi sramota,</p><p class="stih2">a u smjernih je mudrost.</p><p class="noviRedak"> </p><p class="stih1"> <span class="brojRetka" id="3">3</span>Pravednike vodi nevinost njihova,</p><p class="stih2">a bezbožnike upropašćuje njihova opačina.</p><p class="noviRedak"> </p><p class="stih1"> <span class="brojRetka" id="4">4</span>Ne pomaže bogatstvo u dan Božje srdžbe,</p><p class="stih2">a pravednost izbavlja od smrti.</p><p class="noviRedak"> </p><p class="stih1"> <span class="brojRetka" id="5">5</span>Nedužnomu pravda njegova put utire,</p><p class="stih2">a zao propada od svoje zloće.</p><p class="noviRedak"> </p><p class="stih1"> <span class="brojRetka" id="6">6</span>Poštene izbavlja pravda njihova,</p><p class="stih2">a bezbožnici se hvataju u svoju lakomost.</p><p class="noviRedak"> </p><p class="stih1"> <span class="brojRetka" id="7">7</span>Kad zao čovjek umre, nada propada,</p><p class="stih2">i ufanje u imetak ruši se.</p><p class="noviRedak"> </p><p class="stih1"> <span class="brojRetka" id="8">8</span>Pravednik se od tjeskobe izbavlja,</p><p class="stih2">a opaki dolazi na mjesto njegovo.</p><p class="noviRedak"> </p><p class="stih1"> <span class="brojRetka" id="9">9</span>Bezbožnik ustima ubija svoga bližnjega,</p><p class="stih2">a pravednici se izbavljaju znanjem.</p><p class="noviRedak"> </p><p class="stih1"> <span class="brojRetka" id="10">10</span>Sa sreće pravedničke grad se raduje</p><p class="stih2">i klikuje zbog propasti opakoga.</p><p class="noviRedak"> </p><p class="stih1"> <span class="brojRetka" id="11">11</span>Blagoslovom pravednika grad se diže,</p><p class="stih2">a ustima opakih razara se.</p><p class="noviRedak"> </p><p class="stih1"> <span class="brojRetka" id="12">12</span>Nerazumnik prezire svoga bližnjega,</p><p class="stih2">dok čovjek uman šuti.</p><p class="noviRedak"> </p><p class="stih1"> <span class="brojRetka" id="13">13</span>Tko s klevetom hodi, otkriva tajnu,</p><p class="stih2">a čovjek pouzdana duha čuva se.</p><p class="noviRedak"> </p><p class="stih1"> <span class="brojRetka" id="14">14</span>Gdje vodstva nema, narod propada,</p><p class="stih2">jer spasenje je u mnogim savjetnicima.</p><p class="noviRedak"> </p><p class="stih1"> <span class="brojRetka" id="15">15</span>Veoma zlo prolazi tko jamči za drugoga,</p><p class="stih2">a bez straha je tko mrzi na jamstvo.</p><p class="stih1"> <span class="brojRetka" id="16">16</span>Ljupka žena stječe slavu,</p><p class="stih2">a krepki muževi bogatstvo.</p><p class="noviRedak"> </p><p class="stih1"> <span class="brojRetka" id="17">17</span>Dobrostiv čovjek sam sebi dobro čini,</p><p class="stih2">a okrutnik muči vlastito tijelo.</p><p class="noviRedak"> </p><p class="stih1"> <span class="brojRetka" id="18">18</span>Opak čovjek pribavlja isprazan dobitak,</p><p class="stih2">a tko sije pravdu, ima sigurnu nagradu.</p><p class="noviRedak"> </p><p class="stih1"> <span class="brojRetka" id="19">19</span>Tko je čvrst u pravednosti, ide u život,</p><p class="stih2">a tko za zlom trči, na smrt mu je.</p><p class="noviRedak"> </p><p class="stih1"> <span class="brojRetka" id="20">20</span>Mrski su Jahvi srcem opaki,</p><p class="stih2">a mili su mu životom savršeni.</p><p class="noviRedak"> </p><p class="stih1"> <span class="brojRetka" id="21">21</span>Zaista, zao čovjek neće proći bez kazne,</p><p class="stih2">a rod će se pravednički izbaviti.</p><p class="noviRedak"> </p><p class="stih1"> <span class="brojRetka" id="22">22</span>Zlatan je kolut na rilu svinjskom:</p><p class="stih2">žena lijepa, a bez razuma.</p><p class="noviRedak"> </p><p class="stih1"> <span class="brojRetka" id="23">23</span>Pravednička je želja samo na sreću,</p><p class="stih2">a nada je opakih prolazna.</p><p class="noviRedak"> </p><p class="stih1"> <span class="brojRetka" id="24">24</span>Tko dijeli obilato, sve više ima,</p><p class="stih2">a tko škrtari, sve je siromašniji.</p><p class="noviRedak"> </p><p class="stih1"> <span class="brojRetka" id="25">25</span>Podašna duša nalazi okrepu,</p><p class="stih2">i tko napaja druge, sam će se napojiti.</p><p class="noviRedak"> </p><p class="stih1"> <span class="brojRetka" id="26">26</span>Tko ne da žita, kune ga narod,</p><p class="stih2">a blagoslov je nad glavom onoga koji ga prodaje.</p><p class="stih1"> <span class="brojRetka" id="27">27</span>Tko traži dobro, nalazi milost,</p><p class="stih2">a tko za zlom ide, ono će ga snaći.</p><p class="noviRedak"> </p><p class="stih1"> <span class="brojRetka" id="28">28</span>Tko se uzda u bogatstvo, propada,</p><p class="stih2">a pravednici uspijevaju kao zeleno lišće.</p><p class="noviRedak"> </p><p class="stih1"> <span class="brojRetka" id="29">29</span>Tko vlastitu kuću zapusti, vjetar žanje,</p><p class="stih2">a luđak je sluga mudromu.</p><p class="noviRedak"> </p><p class="stih1"> <span class="brojRetka" id="30">30</span>Plod je pravednikov drvo života,</p><p class="stih2">i mudrac je tko predobiva žive duše.</p><p class="noviRedak"> </p><p class="stih1"> <span class="brojRetka" id="31">31</span>Ako se pravedniku plaća na zemlji,</p><p class="stih2">još će se više opakomu i grešniku.</p><p class="noviRedak"> </p>