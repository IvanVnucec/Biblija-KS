<h2>B. VELIKI SVEĆENIK PO REDU MELKISEDEKOVU</h2><h3>1. MELKISEDEK</h3><h4>Uvod</h4><p class="pocetakParagrafa"> <span class="brojRetka" id="1">1</span>Doista, taj Melkisedek, kralj šalemski, svećenik Boga Svevišnjega što je izašao u susret Abrahamu koji se vraćao s poraza kraljeva i blagoslovio ga, <span class="brojRetka" id="2">2</span>i komu Abraham odijeli desetinu od svega; on koji u prijevodu znači najprije »kralj pravednosti«, a zatim i kralj šalemski, to jest »kralj mira«;  <span class="brojRetka" id="3">3</span>on, bez oca, bez majke, bez rodoslovlja; on, kojemu dani nemaju početka ni život kraja – sličan Sinu Božjemu, ostaje svećenik zasvagda.</p><p class="noviRedak"> <h4>Melkisedek i levitsko svećeništvo</h4><p class="pocetakParagrafa"> <span class="brojRetka" id="4">4</span>Pa promotrite koliki li je taj komu Abraham, rodozačetnik, dade desetinu od najboljega.  <span class="brojRetka" id="5">5</span>Istina, i oni sinovi Levijevi koji primaju svećeništvo imaju zakonsku zapovijed da ubiru desetinu od naroda, to jest od svoje braće premda su i ona izašla iz boka Abrahamova.  <span class="brojRetka" id="6">6</span>Ali on, koji nije iz njihova rodoslovlja, ubra desetinu od Abrahama i blagoslovi njega, nosioca obećanja!  <span class="brojRetka" id="7">7</span>A posve je neprijeporno: veći blagoslivlja manjega.  <span class="brojRetka" id="8">8</span>K tome, ovdje desetinu primaju smrtni ljudi, a ondje onaj za kojega se svjedoči da živi.  <span class="brojRetka" id="9">9</span>I u Abrahamu se, tako reći, ubire desetina i od Levija koji inače desetinu prima  <span class="brojRetka" id="10">10</span>jer još bijaše u boku očevu kad mu u susret iziđe Melkisedek.</p><p class="noviRedak"> <h3>2. OD LEVITSKOG DO MELKISEDEKOVSKOG SVEĆENIŠTVA</h3><h4>Dokidanje starog svećeništva</h4><p class="pocetakParagrafa"> <span class="brojRetka" id="11">11</span>Da se dakle savršenstvo postiglo po levitskom svećeništvu – jer na temelju njega narod je dobio Zakon – koja bi onda bila potreba da se po redu Melkisedekovu postavi drugi svećenik i da se ne imenuje po redu Aronovu?  <span class="brojRetka" id="12">12</span>Doista, kad se mijenja svećeništvo, nužno se mijenja i Zakon.  <span class="brojRetka" id="13">13</span>Jer onaj o kojemu se to veli pripadao je drugom plemenu, od kojega se nitko nije posvetio žrtveniku.  <span class="brojRetka" id="14">14</span>Poznato je da je Gospodin naš potekao od Jude, plemena za koje Mojsije ništa ne reče s obzirom na svećenike.  <span class="brojRetka" id="15">15</span>To je još očitije ako se drugi svećenik postavlja po sličnosti s Melkisedekom:  <span class="brojRetka" id="16">16</span>postao je svećenikom ne po Zakonu tjelesne uredbe, nego snagom neuništiva života.  <span class="brojRetka" id="17">17</span>Ta svjedoči se:</p><p class="noviRedak"> </p><p class="stih2">Zauvijek ti si svećenik</p><p class="noviRedak"> </p><p class="pocetakParagrafa"> <span class="brojRetka" id="18">18</span>Dokida se dakle prijašnja uredba zbog njezine nemoći i beskorisnosti –  <span class="brojRetka" id="19">19</span>jer Zakon nije ništa priveo k savršenstvu – a uvodi se bolja nada, po kojoj se približujemo Bogu.</p><p class="noviRedak"> <h4>Nepromjenljivost Kristova svećeništva</h4><p class="pocetakParagrafa"> <span class="brojRetka" id="20">20</span>I to se nije zbilo bez zakletve. Jer oni su bez zakletve postali svećenicima,  <span class="brojRetka" id="21">21</span>a on sa zakletvom Onoga koji mu reče:</p><p class="stih2">Zakleo se Gospodin i neće se pokajati:</p><p class="noviRedak"> </p><p class="pocetakParagrafa"> <span class="brojRetka" id="22">22</span>Utoliko je Isus i postao jamac boljega Saveza.</p><p class="pocetakParagrafa"> <span class="brojRetka" id="23">23</span>K tomu, mnogo je bilo svećenika jer ih je smrt priječila trajno ostati.  <span class="brojRetka" id="24">24</span>A on, jer ostaje dovijeka, ima neprolazno svećeništvo.  <span class="brojRetka" id="25">25</span>Zato i može do kraja spašavati one koji po njemu pristupaju k Bogu – uvijek živ da se za njih zauzima.</p><p class="pocetakParagrafa"> <span class="brojRetka" id="26">26</span>Takav nam Veliki svećenik i bijaše potreban – svet, nedužan, neokaljan, odijeljen od grešnika i uzvišeniji od nebesa –  <span class="brojRetka" id="27">27</span>koji ne treba da kao oni veliki svećenici danomice prinosi žrtve najprije za svoje grijehe, a onda za grijehe naroda. To on učini jednom prinijevši samoga sebe.  <span class="brojRetka" id="28">28</span>Zakon doista postavi za velike svećenike ljude podložne slabosti, a riječ zakletve – nakon Zakona – Sina zauvijek usavršena.</p></p></p></p>