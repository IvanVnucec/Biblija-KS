<h4>Moab</h4><p class="pocetakParagrafa"> <span class="brojRetka" id="1">1</span>Ovako govori Jahve:</p><p class="stih2">»Za tri zločina Moaba, za četiri zločina,</p><p class="stih2">odluka je neopoziva:</p><p class="stih1">jer kosti edomskoga kralja spališe u vapno,</p><p class="stih1"> <span class="brojRetka" id="2">2</span>pustit ću oganj na Moab</p><p class="stih2">da dvorce kerijotske sažeže,</p><p class="stih1">a Moab će umrijet’ u metežu,</p><p class="stih2">s bojnom grajom i sa zvukom trube;</p><p class="stih1"> <span class="brojRetka" id="3">3</span>oborit ću suca u njemu</p><p class="stih2">i poklati sve knezove s njime«,</p><p class="stih2">veli Jahve Gospod.</p><h4>Juda</h4><p class="stih1"> <span class="brojRetka" id="4">4</span>Ovako govori Jahve:</p><p class="stih1">»Za tri zločina Judina, za četiri zločina,</p><p class="stih2">odluka je neopoziva:</p><p class="stih1">jer odbaciše zakon Jahvin</p><p class="stih2">i njegovih se odredaba ne držahu;</p><p class="stih1">zavedoše ih lažni bozi</p><p class="stih2">za kojima iđahu očevi njihovi,</p><p class="stih1"> <span class="brojRetka" id="5">5</span>pustit ću oganj na Judu,</p><p class="stih2">da sažeže dvorce jeruzalemske.«</p><h4>Izrael</h4><p class="stih1"> <span class="brojRetka" id="6">6</span>Ovako govori Jahve:</p><p class="stih1">»Za tri zločina Izraela, za četiri zločina,</p><p class="stih2">odluka je neopoziva:</p><p class="stih1">jer prodavahu pravednika za srebro</p><p class="stih2">i nevoljnika za sandale;</p><p class="stih1"> <span class="brojRetka" id="7">7</span>jer gaze po glavi siromahu</p><p class="stih2">i sirotinju na zlo vode;</p><p class="stih1">sin i otac k istoj djevojci idu</p><p class="stih2">da oskvrnu moje sveto ime;</p><p class="stih1"> <span class="brojRetka" id="8">8</span>i na haljinama u zalog uzetima</p><p class="stih2">leže kraj svakoga žrtvenika;</p><p class="stih1">i piju vino oglobljenih</p><p class="stih2">u domu Boga svojega.</p><p class="noviRedak"> </p><p class="stih1"> <span class="brojRetka" id="9">9</span>Ja pred njima istrijebih Amorejce</p><p class="stih2">visoke k’o cedar,</p><p class="stih2">jake poput hrašća,</p><p class="stih1">ja uništih i plod na njima</p><p class="stih2">i korijen pod njima.</p><p class="stih1"> <span class="brojRetka" id="10">10</span>Ja vas izvedoh iz zemlje egipatske</p><p class="stih2">i četrdeset vas godina vodih po pustinji</p><p class="stih2">da zaposjednete zemlju amorejsku.</p><p class="stih1"> <span class="brojRetka" id="11">11</span>Ja podigoh proroke izmeđ’ vaših sinova</p><p class="stih2">i nazireje među vašim mladićima.</p><p class="stih1">Nije li tako, sinovi Izraelovi?« –</p><p class="stih2">riječ je Jahvina.</p><p class="stih1"> <span class="brojRetka" id="12">12</span>»Al’ vi nagnaste nazireje da vino piju,</p><p class="stih2">a prorocima zapovjediste:</p><p class="stih2">‘Ne prorokujte!’</p><p class="stih1"> <span class="brojRetka" id="13">13</span>Gle, ja vas prignječujem o tlo pod vama,</p><p class="stih2">k’o što vršalice gnječe klasje;</p><p class="stih1"> <span class="brojRetka" id="14">14</span>neće biti bijega brzu,</p><p class="stih2">jaka neće učvrstiti snaga,</p><p class="stih2">junak se neće spasiti,</p><p class="stih1"> <span class="brojRetka" id="15">15</span>strijelac se neće održati,</p><p class="stih2">hitri trkač pobjeć’ neće,</p><p class="stih2">nit’ će jahač umaći,</p><p class="stih1"> <span class="brojRetka" id="16">16</span>najsrčaniji će ratnici</p><p class="stih2">bježat’ nagi onog dana« –</p><p class="stih2">riječ je Jahvina.</p>