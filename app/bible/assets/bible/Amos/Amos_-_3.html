<h2>II. OPOMENE I PRIJETNJE</h2><h4>Izabranje i kazna</h4><p class="pocetakParagrafa"> <span class="brojRetka" id="1">1</span>Počujte, sinovi Izraelovi, ovu riječ</p><p class="stih2">koju Jahve zbori protiv vas,</p><p class="stih1">protiv svakoga roda</p><p class="stih2">što ga izvedoh iz zemlje egipatske:</p><p class="stih1"> <span class="brojRetka" id="2">2</span>»Među svim plemenima zemaljskim samo vas poznah,</p><p class="stih2">zato ću vas kazniti za sve grijehe vaše.«</p><h4>Proročki je poziv neotklonjiv</h4><p class="stih1"> <span class="brojRetka" id="3">3</span>Idu li dvojica zajedno</p><p class="stih2">da se ne dogovore?</p><p class="stih1"> <span class="brojRetka" id="4">4</span>Riče li lav u šumi</p><p class="stih2">ako plijena nema?</p><p class="stih1">Reži li lavić u brlogu</p><p class="stih2">ako ništa ne ulovi?</p><p class="stih1"> <span class="brojRetka" id="5">5</span>Pada l’ ptica na zemlju</p><p class="stih2">ako na njoj zamke nema?</p><p class="stih1">Diže li se mreža sa zemlje</p><p class="stih2">ako se ništa ne uhvati?</p><p class="stih1"> <span class="brojRetka" id="6">6</span>Trubi li truba po gradu</p><p class="stih2">da se narod ne uzbuni?</p><p class="stih1">Hoće li kob pogoditi grad</p><p class="stih2">ako je Jahve ne pošalje?</p><p class="stih1"> <span class="brojRetka" id="7">7</span>Ništa ne čini Jahve Gospod</p><p class="stih2">a da osnove svoje ne otkrije</p><p class="stih2">slugama svojim prorocima.</p><p class="stih1"> <span class="brojRetka" id="8">8</span>Lav riče: tko da se ne prestravi?</p><p class="stih2">Gospod Jahve govori: tko da ne prorokuje?</p><h4>Pokvarena će Samarija propasti</h4><p class="stih1"> <span class="brojRetka" id="9">9</span>Proglasite ovo po dvorcima asirskim</p><p class="stih2">i po dvorcima u zemlji egipatskoj;</p><p class="stih1">recite: »Skupite se na planini Samarije,</p><p class="stih2">pogledajte velik nered u njoj</p><p class="stih2">i tlačenje posred nje.</p><p class="stih1"> <span class="brojRetka" id="10">10</span>Jer ne znaju činiti pravo« –</p><p class="stih2">riječ je Jahvina –</p><p class="stih2">»u dvorcima gomilaju nasilje i tlačenje.«</p><p class="noviRedak"> </p><p class="stih1"> <span class="brojRetka" id="11">11</span>Stog ovako govori Jahve Gospod:</p><p class="stih1">»Neprijatelj će opkoliti zemlju,</p><p class="stih2">utvrde će tvoje razvaliti,</p><p class="stih2">tvoje dvorce oplijeniti.«</p><p class="stih1"> <span class="brojRetka" id="12">12</span>Ovako govori Jahve:</p><p class="stih1">»Kao kad pastir istrgne</p><p class="stih2">dvije golijeni ili komadić uha</p><p class="stih2">iz lavljih ralja,</p><p class="stih1">tako će se istrgnuti sinovi Izraelovi</p><p class="stih2">koji sjede u Samariji</p><p class="stih2">na rubu počivaljke i na divanima.«</p><h4>Protiv Betela i raskošnih stanova</h4><p class="stih1"> <span class="brojRetka" id="13">13</span>Čujte i posvjedočite protiv doma Jakovljeva –</p><p class="stih2">riječ je Jahve Gospoda, Boga nad vojskama:</p><p class="stih1"> <span class="brojRetka" id="14">14</span>»Onoga dana kad kaznim Izraela za zločine,</p><p class="stih2">kaznit ću i žrtvenike betelske;</p><p class="stih1">žrtvenički će se rozi odlomiti</p><p class="stih2">i na tlo popadati.</p><p class="stih1"> <span class="brojRetka" id="15">15</span>Razorit ću zimsku kuću i ljetnu kuću,</p><p class="stih2">propast će kuće bjelokosne.</p><p class="stih1">Mnogih će kuća nestati« –</p><p class="stih2">riječ je Jahvina.</p>