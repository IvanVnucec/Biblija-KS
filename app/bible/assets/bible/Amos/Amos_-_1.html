<h4>Uvod</h4><p class="pocetakParagrafa"> <span class="brojRetka" id="1">1</span>Riječi Amosa, pastira iz Tekoe. Njegova viđenja o Izraelu u doba judejskoga kralja Uzije i Jeroboama, sina Joaša, izraelskoga kralja, dvije godine prije potresa.</p><p class="stih1"> <span class="brojRetka" id="2">2</span>Veli on:</p><p class="stih1">»Jahve grmi sa Siona,</p><p class="stih2">iz Jeruzalema glas mu se ori;</p><p class="stih1">stočarski pašnjaci tuže</p><p class="stih2">i suši se vrh Karmela.«</p><h2>I. SUD NAD IZRAELOM I OKOLNIM NARODIMA</h2><h4>Damask</h4><p class="stih1"> <span class="brojRetka" id="3">3</span>Ovako govori Jahve:</p><p class="stih1">»Za tri zločina Damaska, za četiri zločina,</p><p class="noviRedak"> </p><p class="stih2">odluka je neopoziva:</p><p class="stih1">jer su vrhli Gilead</p><p class="stih2">cijepom željeznim,</p><p class="stih1"> <span class="brojRetka" id="4">4</span>pustit ću oganj na dom Hazaelov</p><p class="stih2">da sažeže Ben-Hadadove dvorce;</p><p class="stih1"> <span class="brojRetka" id="5">5</span>polomit ću zasune Damaska,</p><p class="stih2">istrijebiti živalj Bikat Avena</p><p class="stih1">i žezlonošu iz Bet Edena;</p><p class="stih2">narod će aramski u ropstvo u Kir«,</p><p class="stih2">veli Jahve Gospod.</p><h4>Gaza i Filisteja</h4><p class="stih1"> <span class="brojRetka" id="6">6</span>Ovako govori Jahve:</p><p class="stih1">»Za tri zločina Gaze, za četiri zločina,</p><p class="stih2">odluka je neopoziva:</p><p class="stih1">jer odvedoše sve u izgnanstvo</p><p class="stih2">i Edomu predadoše,</p><p class="stih1"> <span class="brojRetka" id="7">7</span>pustit ću oganj na zidine Gaze</p><p class="stih2">da dvorce joj sažeže.</p><p class="stih1"> <span class="brojRetka" id="8">8</span>Istrijebit ću žitelje ašdodske</p><p class="stih2">i žezlonošu iz Aškelona.</p><p class="stih1">Pružit ću ruku na Ekron</p><p class="stih2">da ostatak filistejski pogine«,</p><p class="stih2">veli Jahve Gospod.</p><h4>Tir i Fenicija</h4><p class="stih1"> <span class="brojRetka" id="9">9</span>Ovako govori Jahve:</p><p class="stih1">»Za tri zločina Tira, za četiri zločina,</p><p class="stih2">odluka je neopoziva:</p><p class="stih1">jer predade sve izgnanike Edomu</p><p class="stih2">i nisu se sjetili bratskog saveza,</p><p class="stih1"> <span class="brojRetka" id="10">10</span>pustit ću oganj na zidove Tira</p><p class="stih2">da sažeže njihove dvorce.«</p><h4>Edom</h4><p class="stih1"> <span class="brojRetka" id="11">11</span>Ovako govori Jahve:</p><p class="stih1">»Za tri zločina Edoma, za četiri zločina,</p><p class="stih2">odluka je neopoziva:</p><p class="stih1">jer gonjaše brata mačem</p><p class="stih2">prigušujuć’ samilost svoju,</p><p class="stih1">jer gnjev svoj potpirivaše jednako,</p><p class="stih2">jer poticaše bijes svoj,</p><p class="stih1"> <span class="brojRetka" id="12">12</span>pustit ću oganj na Teman</p><p class="stih2">da sažeže dvorce u Bosri.«</p><h4>Amon</h4><p class="stih1"> <span class="brojRetka" id="13">13</span>Ovako govori Jahve:</p><p class="stih1">»Za tri zločina Amonovih sinova, za četiri zločina,</p><p class="stih2">odluka je neopoziva:</p><p class="stih1">jer parahu trudnice gileadske</p><p class="stih2">da rašire granice svoje,</p><p class="stih1"> <span class="brojRetka" id="14">14</span>potpalit ću oganj na zidinama Rabe</p><p class="stih2">da dvorce joj sažeže,</p><p class="stih1">s bojnom grajom u dan rata,</p><p class="stih2">s burama u dan vihora,</p><p class="stih1"> <span class="brojRetka" id="15">15</span>a kralj će im otić’ u izgnanstvo,</p><p class="stih2">on i knezovi njegovi s njime«,</p><p class="stih2">veli Jahve Gospod.</p>