<h4>Zahvala za izbavljenje</h4><p class="pocetakParagrafa"> <span class="brojRetka" id="1">1</span>Tada Mojsije s Izraelcima zapjeva ovu pjesmu Jahvi u slavu:</p><p class="stih1">»U čast Jahvi zapjevat ću,</p><p class="stih2">jer se slavom proslavio!</p><p class="stih1">Konja s konjanikom </p><p class="stih2">u more je survao. </p><p class="stih1"> <span class="brojRetka" id="2">2</span>Moja je snaga, moja pjesma – Jahve</p><p class="stih2">jer je mojim postao izbaviteljem.</p><p class="stih1">On je Bog moj, njega ja ću slaviti, </p><p class="stih2">on je Bog oca moga, </p><p class="stih1"> <span class="brojRetka" id="3">3</span>Jahve je ratnik hrabar, </p><p class="stih2">Jahve je ime njegovo.</p><p class="stih1"> <span class="brojRetka" id="4">4</span>Kola faraonova i vojsku mu u more baci; </p><p class="stih2">cvijet njegovih štitonoša </p><p class="stih1"> <span class="brojRetka" id="5">5</span>Valovi ih prekriše; </p><p class="stih2">poput kamena u morske potonuše dubine.</p><p class="stih1"> <span class="brojRetka" id="6">6</span>Desnica tvoja, Jahve, snagom se prodiči; </p><p class="stih2">desnica tvoja, Jahve, raskomada dušmana.</p><p class="stih1"> <span class="brojRetka" id="7">7</span>Veličanstvom svojim obaraš ti protivnike; </p><p class="stih2">puštaš svoj gnjev i on ih k’o slamu proždire.</p><p class="stih1"> <span class="brojRetka" id="8">8</span>Od daha iz tvojih nosnica vode narastoše, </p><p class="stih2">valovi se u bedem uzdigoše, </p><p class="stih2">u srcu mora dubine se stvrdnuše.</p><p class="stih1"> <span class="brojRetka" id="9">9</span>Mislio je neprijatelj: ‘Gonit ću ih, stići, </p><p class="stih2">plijen ću podijelit’, duša će moja sita ga biti; </p><p class="stih2">trgnut ću mač, uništit’ ih rukom svojom.’</p><p class="stih1"> <span class="brojRetka" id="10">10</span>A ti dahom svojim dahnu, more se nad njima sklopi; </p><p class="stih2">k’o olovo potonuše silnoj vodi u bezdane.</p><p class="stih1"> <span class="brojRetka" id="11">11</span>Tko je kao ti, Jahve među bogovima, </p><p class="stih2">tko kao ti sija u svetosti, </p><p class="stih2">u djelima strašan, divan u čudima?</p><p class="stih1"> <span class="brojRetka" id="12">12</span>Desnicu si pružio </p><p class="stih2">i zemlja ih proguta!</p><p class="stih1"> <span class="brojRetka" id="13">13</span>Milošću svojom vodio si ovaj narod, tobom otkupljen, </p><p class="stih2">k svetom tvom stanu snagom si </p><p class="stih1"> <span class="brojRetka" id="14">14</span>Kada to čuše, prodrhtaše narodi;</p><p class="stih2">Filistejce muke spopadoše.</p><p class="stih1"> <span class="brojRetka" id="15">15</span>Užas je shrvao edomske glavare, </p><p class="stih2">trepet je obuzeo moapske knezove</p><p class="stih2">i tresu se svi koji žive u Kanaanu.</p><p class="stih1"> <span class="brojRetka" id="16">16</span>Strah i prepast na njih se obaraju;</p><p class="stih2">snaga tvoje ruke skamenila ih je</p><p class="stih1">dok narod tvoj, Jahve, ne prođe, </p><p class="stih2">dok ne prođe narod tvoj koji si otkupio.</p><p class="stih1"> <span class="brojRetka" id="17">17</span>Dovest ćeš ih i posaditi na gori svoje baštine, </p><p class="stih2">na mjestu koje ti, Jahve, svojim učini boravištem,</p><p class="stih2">Svetištem, o Jahve, tvojom rukom sazidanim.</p><p class="stih1"> <span class="brojRetka" id="18">18</span>Vazda i dovijeka Jahve će kraljevati.«</p><p class="pocetakParagrafa"> <span class="brojRetka" id="19">19</span>Kad su faraonovi konji, njegova kola i konjanici sašli u more, Jahve je na njih povratio morske vode pošto su Izraelci prošli posred mora po suhu.  <span class="brojRetka" id="20">20</span>Tada Aronova sestra, proročica Mirjam, uze bubanj u ruku, a sve žene pridruže joj se s bubnjem u ruci i plešući.  <span class="brojRetka" id="21">21</span>Mirjam je začinjala pjesmu:</p><p class="stih2">»Zapjevajte Jahvi</p><p class="stih2">jer se slavom proslavio!</p><p class="stih2">Konja s konjanikom</p><p class="stih2">u more je survao.«</p><p class="noviRedak"> <h2>II. PUTOVANJE PUSTINJOM</h2><h4>Prva postaja: Mara</h4><p class="pocetakParagrafa"> <span class="brojRetka" id="22">22</span>Pokrene Mojsije Izraelce od Crvenog mora i pođu na put kroz pustinju Šur. Tri su dana putovali pustinjom, a vode nisu našli.  <span class="brojRetka" id="23">23</span>Dođu k Mari, ali nisu mogli piti vode kod Mare jer je bila gorka. Stoga se i zove Mara.  <span class="brojRetka" id="24">24</span>Narod je mrmljao na Mojsija i govorio: »Što ćemo piti?«  <span class="brojRetka" id="25">25</span>A on zazva Jahvu. Jahve mu pokaže neko drvo. Baci on to drvo u vodu i voda postane slatka.</p><p class="pocetakParagrafa">Tu im Jahve postavi zakon i pravo i tu ih stavi u kušnju.  <span class="brojRetka" id="26">26</span>Zatim reče: »Budeš li zdušno slušao glas Jahve, Boga svoga, vršeći što je pravo u njegovim očima; budeš li pružao svoje uho njegovim zapovijedima i držao njegove zakone, nikakvih bolesti koje sam pustio na Egipćane na vas neću puštati. Jer ja sam Jahve koji dajem zdravlje.«</p><p class="pocetakParagrafa"> <span class="brojRetka" id="27">27</span>Zatim stignu u Elim, gdje je bilo dvanaest izvora i sedamdeset palma. Tu se, uz vodu, utabore.</p></p>