<p class="pocetakParagrafa"> <span class="brojRetka" id="1">1</span>Jer oni krivo misle i ovako mudruju:</p><p class="stih1">»Kratkovjek je i tužan život naš</p><p class="stih1">i nema lijeka kad čovjeku dođe kraj</p><p class="stih2">i još nije poznat tko bi se iz podzemlja izbavio.</p><p class="stih1"> <span class="brojRetka" id="2">2</span>Mi smo djeca pukog slučaja</p><p class="stih2">i kasnije ćemo biti kao da nikad nismo ni bili,</p><p class="stih1">jer samo je dim ono čime dišu naše nosnice,</p><p class="stih2">a misao je tek iskra od kucaja našega srca.</p><p class="stih1"> <span class="brojRetka" id="3">3</span>Kad se ona utrne, pretvorit će se tijelo u pepeo,</p><p class="stih2">a duh će se rasplinuti kao lagan zrak.</p><p class="stih1"> <span class="brojRetka" id="4">4</span>Ime će nam se s vremenom zaboraviti</p><p class="stih2">i nitko se neće sjećati djela naših;</p><p class="stih1">i život će nam proći kao pramenje oblaka</p><p class="stih2">i nestat će ga kao magle</p><p class="stih2">što je gone zrake sunčane i pritiskuje žega njihova.</p><p class="stih1"> <span class="brojRetka" id="5">5</span>Jer život naš kao sjena odmiče,</p><p class="stih2">iz naše smrti nema povratka,</p><p class="stih2">zapečaćeno je i nitko se ne vraća.</p><p class="noviRedak"> </p><p class="stih1"> <span class="brojRetka" id="6">6</span>Zato hodite ovamo! Uživajmo dobra sadašnja,</p><p class="stih2">koristimo se stvorovima sa žarom mladosti.</p><p class="stih1"> <span class="brojRetka" id="7">7</span>Nauživajmo se odabranih vina i mirisa</p><p class="stih2">i neka nas ne mimoiđe ni jedan cvijet proljetni,</p><p class="stih1"> <span class="brojRetka" id="8">8</span>okrunimo se ružama prije no što uvenu.</p><p class="stih1"> <span class="brojRetka" id="9">9</span>Neka svaki od nas sudjeluje u pijanki našoj,</p><p class="stih2">ostavimo svuda znake našeg veseljenja:</p><p class="stih2">to je naš dio i to je naša baština.</p><p class="noviRedak"> </p><p class="stih1"> <span class="brojRetka" id="10">10</span>Potlačimo ubogoga pravednika, ne štedimo udovice,</p><p class="stih2">ne poštujmo starca</p><p class="stih2">ni sjedina od mnogih godina.</p><p class="stih1"> <span class="brojRetka" id="11">11</span>Nek’ naša snaga bude zakon pravde,</p><p class="stih2">jer ono što je slabo nije ni za što.</p><p class="stih1"> <span class="brojRetka" id="12">12</span>Postavimo zasjedu pravedniku jer nam smeta</p><p class="stih2">i protivi se našem ponašanju,</p><p class="stih1">predbacuje nam prijestupe protiv Zakona</p><p class="stih2">i spočitava kako izdadosmo odgoj svoj.</p><p class="stih1"> <span class="brojRetka" id="13">13</span>On se hvasta posjedom spoznaje o Bogu</p><p class="stih2">i naziva se sinom Gospodnjim.</p><p class="stih1"> <span class="brojRetka" id="14">14</span>On je ukor utjelovljeni našim mislima,</p><p class="stih2">sama njegova pojava tišti našu dušu.</p><p class="stih1"> <span class="brojRetka" id="15">15</span>Život njegov nije kao u ostalih</p><p class="stih2">i njegovo je ponašanje nastrano.</p><p class="stih1"> <span class="brojRetka" id="16">16</span>Smatra nas patvorinom</p><p class="stih2">i uklanja se od putova naših kao od nečisti.</p><p class="stih1">On svršetak pravednika proglašava sretnim</p><p class="stih2">i hvali se da mu je Bog otac.</p><p class="noviRedak"> </p><p class="stih1"> <span class="brojRetka" id="17">17</span>Pogledajmo jesu li istinite riječi njegove,</p><p class="stih2">istražimo kakav će biti njegov svršetak.</p><p class="stih1"> <span class="brojRetka" id="18">18</span>Jer ako je pravednik Božji sin,</p><p class="stih2">On će se za nj zauzeti</p><p class="stih2">i izbavit će ga iz ruku neprijateljskih.</p><p class="stih1"> <span class="brojRetka" id="19">19</span>Zato ga iskušajmo porugom i mukom</p><p class="stih2">da istražimo blagost njegovu</p><p class="stih2">i da prosudimo strpljivost njegovu.</p><p class="stih1"> <span class="brojRetka" id="20">20</span>Osudimo ga na smrt sramotnu,</p><p class="stih2">jer će mu, kako veli, doći izbavljenje.«</p><h4>Zabluda bezbožnička</h4><p class="stih1"> <span class="brojRetka" id="21">21</span>Tako oni misle, ali se varaju,</p><p class="stih2">jer ih zloća njihova zasljepljuje.</p><p class="stih1"> <span class="brojRetka" id="22">22</span>Oni ne znaju tajna Božjih,</p><p class="stih2">ne očekuju nagradu za svetost,</p><p class="stih2">ne vjeruju u naknadu čistim dušama.</p><p class="stih1"> <span class="brojRetka" id="23">23</span>Jer je Bog stvorio čovjeka za neraspadljivost</p><p class="stih2">i učinio ga na sliku svoje besmrtnosti.</p><p class="stih1"> <span class="brojRetka" id="24">24</span>A đavlovom je zavišću došla smrt u svijet</p><p class="stih2">i nju će iskusiti oni koji njemu pripadaju.</p>