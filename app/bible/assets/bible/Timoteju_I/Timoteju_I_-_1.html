<h2>NASLOV I POZDRAV</h2><p class="pocetakParagrafa"> <span class="brojRetka" id="1">1</span>Pavao, apostol Krista Isusa po nalogu Boga, Spasitelja našega, i Krista Isusa, nade naše,  <span class="brojRetka" id="2">2</span>Timoteju, pravomu sinu u vjeri: milost, milosrđe i mir od Boga Oca i Krista Isusa, Gospodina našega!</p><p class="noviRedak"> <h3>1. TIMOTEJ – POBORNIK ISTINE</h3><h4>Prijetnje lažnih učitelja</h4><p class="pocetakParagrafa"> <span class="brojRetka" id="3">3</span>Kao što sam te zamolio kad sam odlazio u Makedoniju, ostani u Efezu da zapovjediš nekima neka ne naučavaju drugih nauka  <span class="brojRetka" id="4">4</span>i neka se ne zanose beskrajnim bajkama i rodoslovljima, koja više pogoduju rasprama negoli rasporedbi Božjoj po vjeri.  <span class="brojRetka" id="5">5</span>Svrha je te zapovijedi ljubav iz čista srca, dobre savjesti i vjere neprijetvorne.  <span class="brojRetka" id="6">6</span>To su neki promašili i zastranili u praznorječje;  <span class="brojRetka" id="7">7</span>htjeli bi biti učitelji Zakona, a ne razumiju ni što govore ni što tvrde.</p><p class="noviRedak"> <h4>Prava uloga Zakona</h4><p class="pocetakParagrafa"> <span class="brojRetka" id="8">8</span>A mi znamo da je Zakon dobar ako se tko njime služi zakonito,  <span class="brojRetka" id="9">9</span>svjestan toga da je Zakon tu ne za pravednika nego za bezakonike i nepokornike, nepobožnike i grešnike, bezbožnike i svetogrdnike, ocoubojice i materoubojice, koljače,  <span class="brojRetka" id="10">10</span>bludnike, muškoložnike, trgovce ljudima, varalice, krivokletnike, i ima li još što protivno zdravom nauku –  <span class="brojRetka" id="11">11</span>po evanđelju Slave blaženoga Boga koje je meni povjereno.</p><p class="noviRedak"> <h4>Pavlov životni hvalospjev Bogu</h4><p class="pocetakParagrafa"> <span class="brojRetka" id="12">12</span>Zahvalan sam Onome koji mi dade snagu – Kristu Isusu, Gospodinu našemu – jer me smatrao vrijednim povjerenja, kad u službu postavi mene  <span class="brojRetka" id="13">13</span>koji prije bijah hulitelj, progonitelj i nasilnik. Ali pomilovan sam jer sam to u neznanju učinio, još u nevjeri.  <span class="brojRetka" id="14">14</span>I milost Gospodina našega preobilovala je zajedno s vjerom i ljubavlju, u Kristu Isusu.</p><p class="pocetakParagrafa"> <span class="brojRetka" id="15">15</span>Vjerodostojna je riječ i vrijedna da se posve prihvati: Isus Krist dođe na svijet spasiti grešnike, od kojih sam prvi ja.  <span class="brojRetka" id="16">16</span>A pomilovan sam zato da na meni prvome Isus Krist pokaže svu strpljivost i pruži primjer svima koji će povjerovati u njega za život vječni.</p><p class="noviRedak"> </p><p class="stih1"> <span class="brojRetka" id="17">17</span>A Kralju vjekova,</p><p class="stih1">besmrtnome,</p><p class="stih1">nevidljivome,</p><p class="stih1">jedinome Bogu</p><p class="stih1">čast i slava</p><p class="stih1">u vijeke vjekova.</p><p class="stih1">Amen.</p><p class="noviRedak"> <h4>Timotejeva odgovornost</h4><p class="pocetakParagrafa"> <span class="brojRetka" id="18">18</span>Taj ti zadatak predajem, sine Timoteju, u skladu s proroštvima nekoć nad tobom izrečenima: na njih oslonjen, bij boj plemeniti  <span class="brojRetka" id="19">19</span>imajući vjeru i dobru savjest, koju su neki odbacili i doživjeli brodolom vjere.  <span class="brojRetka" id="20">20</span>Među njima su Himenej i Aleksandar, koje sam predao Sotoni da nauče ne huliti.</p></p></p></p></p>