<p class="pocetakParagrafa"> <span class="brojRetka" id="1">1</span>Tko ljubi pouku, ljubi znanje,</p><p class="stih2">a tko mrzi ukor, lud je.</p><p class="noviRedak"> </p><p class="stih1"> <span class="brojRetka" id="2">2</span>Dobar dobiva milost od Jahve,</p><p class="stih2">a podmukao osudu.</p><p class="noviRedak"> </p><p class="stih1"> <span class="brojRetka" id="3">3</span>Zloćom se čovjek ne utvrđuje,</p><p class="stih2">a korijen se pravedniku ne pomiče.</p><p class="noviRedak"> </p><p class="stih1"> <span class="brojRetka" id="4">4</span>Kreposna je žena vijenac mužu svojemu,</p><p class="stih2">a sramotna mu je kao gnjilež u kostima.</p><p class="noviRedak"> </p><p class="stih1"> <span class="brojRetka" id="5">5</span>Pravedničke su misli pravične,</p><p class="stih2">spletke opakih prijevarne.</p><p class="noviRedak"> </p><p class="stih1"> <span class="brojRetka" id="6">6</span>Riječi opakih pogubne su zamke,</p><p class="stih2">a pravedne izbavljaju usta njihova.</p><p class="noviRedak"> </p><p class="stih1"> <span class="brojRetka" id="7">7</span>Opaki se ruše i nema ih više,</p><p class="stih2">a kuća pravednika ostaje.</p><p class="noviRedak"> </p><p class="stih1"> <span class="brojRetka" id="8">8</span>Čovjek se hvali po oštrini svoga razuma,</p><p class="stih2">a prezire se tko je opak srcem.</p><p class="noviRedak"> </p><p class="stih1"> <span class="brojRetka" id="9">9</span>Bolje je biti malen i imati samo jednog slugu</p><p class="stih2">nego se hvastati a nemati ni kruha.</p><p class="noviRedak"> </p><p class="stih1"> <span class="brojRetka" id="10">10</span>Pravednik pazi i na život svog živinčeta,</p><p class="stih2">dok je opakomu srce okrutno.</p><p class="noviRedak"> </p><p class="stih1"> <span class="brojRetka" id="11">11</span>Tko obrađuje svoju zemlju, sit je kruha,</p><p class="stih2">a tko trči za ništavilom, nerazuman je.</p><p class="noviRedak"> </p><p class="stih1"> <span class="brojRetka" id="12">12</span>Čežnja je opakoga mreža od zala,</p><p class="stih2">a korijen pravednika daje ploda.</p><p class="noviRedak"> </p><p class="stih1"> <span class="brojRetka" id="13">13</span>Opakomu je zamka grijeh njegovih usana,</p><p class="stih2">a pravednik se izbavlja od tjeskobe.</p><p class="noviRedak"> </p><p class="stih1"> <span class="brojRetka" id="14">14</span>Od ploda svojih usta nasitit će se svatko obilno,</p><p class="stih2">a ono što je rukama učinio vratit će mu se.</p><p class="noviRedak"> </p><p class="stih1"> <span class="brojRetka" id="15">15</span>Luđaku se čini pravim njegov put,</p><p class="stih2">a mudar čovjek sluša savjete.</p><p class="noviRedak"> </p><p class="stih1"> <span class="brojRetka" id="16">16</span>Luđak odmah odaje svoj bijes,</p><p class="stih2">a pametan pokriva sramotu.</p><p class="noviRedak"> </p><p class="stih1"> <span class="brojRetka" id="17">17</span>Tko govori istinu, otkriva što je pravo,</p><p class="stih2">a lažljiv svjedok prijevaru.</p><p class="noviRedak"> </p><p class="stih1"> <span class="brojRetka" id="18">18</span>Nesmotren govori kao da mačem probada,</p><p class="stih2">a jezik je mudrih iscjeljenje.</p><p class="noviRedak"> </p><p class="stih1"> <span class="brojRetka" id="19">19</span>Istinita usta traju dovijeka,</p><p class="stih2">a lažljiv jezik samo za čas.</p><p class="noviRedak"> </p><p class="stih1"> <span class="brojRetka" id="20">20</span>Prijevara je u srcu onih koji snuju zlo,</p><p class="stih2">a veselje u onih koji dijele miroljubive savjete.</p><p class="noviRedak"> </p><p class="stih1"> <span class="brojRetka" id="21">21</span>Pravednika ne stiže nikakva nevolja,</p><p class="stih2">a opaki u zlu grcaju.</p><p class="noviRedak"> </p><p class="stih1"> <span class="brojRetka" id="22">22</span>Mrske su Jahvi usne lažljive,</p><p class="stih2">a mili su mu koji zbore istinu.</p><p class="noviRedak"> </p><p class="stih1"> <span class="brojRetka" id="23">23</span>Promišljen čovjek prikriva svoje znanje,</p><p class="stih2">a srce bezumničko razglašuje svoju ludost.</p><p class="noviRedak"> </p><p class="stih1"> <span class="brojRetka" id="24">24</span>Marljiva ruka vlada,</p><p class="stih2">a nemar vodi u podložnost.</p><p class="noviRedak"> </p><p class="stih1"> <span class="brojRetka" id="25">25</span>Briga u srcu pritiskuje čovjeka,</p><p class="stih2">a blaga riječ veseli ga.</p><p class="noviRedak"> </p><p class="stih1"> <span class="brojRetka" id="26">26</span>Pravednik vodi svojeg prijatelja,</p><p class="stih2">a opake zavodi njihov put.</p><p class="noviRedak"> </p><p class="stih1"> <span class="brojRetka" id="27">27</span>Nemaran ne ulovi svoje lovine,</p><p class="stih2">a marljivost je čovjeku blago dragocjeno.</p><p class="noviRedak"> </p><p class="stih1"> <span class="brojRetka" id="28">28</span>Na stazi pravice stoji život</p><p class="stih2">i na njezinu putu nema smrti.</p><p class="noviRedak"> </p>