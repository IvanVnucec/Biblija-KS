<h2>V. DRUGA SALOMONOVA ZBIRKA IZREKA</h2><p class="pocetakParagrafa"> <span class="brojRetka" id="1">1</span>I ovo su mudre izreke Salomonove: </p><p class="stih2">sabrali ih ljudi Ezekije, kralja judejskog.</p><p class="noviRedak"> </p><p class="stih1"> <span class="brojRetka" id="2">2</span>Slava je Božja sakrivati stvar,</p><p class="stih2">a slava kraljevska istraživati je.</p><p class="stih1"> <span class="brojRetka" id="3">3</span>Neistražljivo je nebo u visinu,</p><p class="stih2">zemlja u dubinu i srce kraljevsko.</p><p class="stih1"> <span class="brojRetka" id="4">4</span>Ukloni trosku od srebra,</p><p class="stih2">i uspjet će posao zlataru.</p><p class="stih1"> <span class="brojRetka" id="5">5</span>Ukloni opakoga ispred kralja,</p><p class="stih2">i utvrdit će se pravicom prijestol njegov.</p><p class="noviRedak"> </p><p class="stih1"> <span class="brojRetka" id="6">6</span>Ne veličaj se pred kraljem,</p><p class="stih2">i ne sjedaj na mjesto velikaško,</p><p class="stih1"> <span class="brojRetka" id="7">7</span>jer je bolje da ti se kaže: »Popni se gore«</p><p class="stih2">nego da te ponize pred odličnikom.</p><p class="noviRedak"> </p><p class="stih1"> <span class="brojRetka" id="8">8</span>Što su ti oči vidjele</p><p class="stih2">ne iznosi prebrzo na raspru;</p><p class="stih1">jer što ćeš učiniti na koncu,</p><p class="stih2">kad te opovrgne bližnji tvoj?</p><p class="noviRedak"> </p><p class="stih1"> <span class="brojRetka" id="9">9</span>Kad si u parbi s bližnjim svojim,</p><p class="stih2">ne otkrivaj tuđe tajne,</p><p class="stih1"> <span class="brojRetka" id="10">10</span>da te ne izgrdi tko čuje,</p><p class="stih2">i da ti se kleveta ne vrati.</p><p class="noviRedak"> </p><p class="stih1"> <span class="brojRetka" id="11">11</span>Riječi kazane u pravo vrijeme</p><p class="stih2">zlatne su jabuke u srebrnim posudama.</p><p class="stih1"> <span class="brojRetka" id="12">12</span>Mudrac koji kori uhu je poslušnu</p><p class="stih2">zlatan prsten i ogrlica od tanka zlata.</p><p class="noviRedak"> </p><p class="stih1"> <span class="brojRetka" id="13">13</span>Vjeran je glasnik onomu tko ga šalje</p><p class="stih2">kao ledena studen u doba žetve:</p><p class="stih2">on krijepi dušu svoga gospodara.</p><p class="stih1"> <span class="brojRetka" id="14">14</span>Tko se diči lažljivim darom,</p><p class="stih2">on je kao oblak i vjetar bez kiše.</p><p class="noviRedak"> </p><p class="stih1"> <span class="brojRetka" id="15">15</span>Strpljivošću se ublažava sudac,</p><p class="stih2">mek jezik i kosti lomi.</p><p class="noviRedak"> </p><p class="stih1"> <span class="brojRetka" id="16">16</span>Kad naiđeš na med, jedi umjereno,</p><p class="stih2">kako se ne bi prejeo i pojedeno izbljuvao.</p><p class="noviRedak"> </p><p class="stih1"> <span class="brojRetka" id="17">17</span>Rijetko zalazi u kuću bližnjega svoga,</p><p class="stih2">da te se ne zasiti i ne zamrzi na te.</p><p class="noviRedak"> </p><p class="stih1"> <span class="brojRetka" id="18">18</span>Čovjek koji svjedoči lažno na bližnjega svoga,</p><p class="stih2">on je kao bojni malj i mač i oštra strijela.</p><p class="noviRedak"> </p><p class="stih1"> <span class="brojRetka" id="19">19</span>Uzdanje u bezbožnika na dan nevolje – krnjav je zub i noga klecava.</p><p class="noviRedak"> </p><p class="stih1"> <span class="brojRetka" id="20">20</span>Kao onaj koji skida haljinu u zimski dan</p><p class="stih2">ili ocat lije na ranu,</p><p class="stih2">takav je onaj tko pjeva pjesmu turobnu srcu.</p><p class="noviRedak"> </p><p class="stih1"> <span class="brojRetka" id="21">21</span>Ako je gladan neprijatelj tvoj, nahrani ga kruhom,</p><p class="stih2">i ako je žedan, napoji ga vodom.</p><p class="noviRedak"> </p><p class="stih1"> <span class="brojRetka" id="22">22</span>Jer mu zgrćeš ugljevlje na glavu,</p><p class="stih2">i Jahve će ti platiti.</p><p class="noviRedak"> </p><p class="stih1"> <span class="brojRetka" id="23">23</span>Sjeverni vjetar donosi dažd,</p><p class="stih2">a himben jezik srdito lice.</p><p class="noviRedak"> </p><p class="stih1"> <span class="brojRetka" id="24">24</span>Bolje je stanovati pod rubom krova</p><p class="stih2">nego u zajedničkoj kući sa ženom svadljivom.</p><p class="noviRedak"> </p><p class="stih1"> <span class="brojRetka" id="25">25</span>Kao studena voda žednu grlu,</p><p class="stih2">takva je dobra vijest iz zemlje daleke.</p><p class="noviRedak"> </p><p class="stih1"> <span class="brojRetka" id="26">26</span>Kao zatrpan izvor i vrelo zamućeno,</p><p class="stih2">takav je pravednik koji kleca pred opakim.</p><p class="noviRedak"> </p><p class="stih1"> <span class="brojRetka" id="27">27</span>Jesti mnogo meda nije dobro,</p><p class="stih2">niti tražiti pretjerane časti.</p><p class="noviRedak"> </p><p class="stih1"> <span class="brojRetka" id="28">28</span>Grad razvaljen i bez zidova –</p><p class="stih2">takav je čovjek koji nema vlasti nad sobom.</p><p class="noviRedak"> </p>