<h4>Neoprezno jamstvo</h4><p class="pocetakParagrafa"> <span class="brojRetka" id="1">1</span>Sine moj, kad jamčiš bližnjemu svojem</p><p class="stih2">i daš svoju ruku drugome,</p><p class="stih1"> <span class="brojRetka" id="2">2</span>vezao si se vlastitim usnama,</p><p class="stih2">uhvatio se riječima svojih usta;</p><p class="stih1"> <span class="brojRetka" id="3">3</span>učini onda ovo, sine moj: oslobodi se!</p><p class="stih2">jer si dopao u ruke bližnjemu svojemu;</p><p class="stih2">idi, baci se preda nj i salijeći bližnjega svoga.</p><p class="stih1"> <span class="brojRetka" id="4">4</span>Ne daj sna svojim očima</p><p class="stih2">ni drijema svojim vjeđama;</p><p class="stih1"> <span class="brojRetka" id="5">5</span>otmi se kao gazela iz mreže</p><p class="stih2">i kao ptica iz ruku ptičaru.</p><h4>Lijenčina i mrav</h4><p class="stih1"> <span class="brojRetka" id="6">6</span>Idi k mravu, lijenčino,</p><p class="stih2">promatraj njegove pute i budi mudar:</p><p class="stih1"> <span class="brojRetka" id="7">7</span>on nema vođe,</p><p class="stih2">nadzornika, ni nadstojnika,</p><p class="stih1"> <span class="brojRetka" id="8">8</span>ljeti se sebi brine za hranu</p><p class="stih2">i prikuplja jelo u doba žetve.</p><p class="stih1"> <span class="brojRetka" id="9">9</span>A ti, dokle ćeš, lijenčino, spavati?</p><p class="stih2">Kad ćeš se dići oda sna svoga?</p><p class="stih1"> <span class="brojRetka" id="10">10</span>Još malo odspavaj, još malo odrijemaj,</p><p class="stih2">još malo podvij ruke za počinak</p><p class="stih1"> <span class="brojRetka" id="11">11</span>i doći će tvoje siromaštvo kao skitač</p><p class="stih2">i tvoja oskudica kao oružanik.</p><h4>Nevaljalac</h4><p class="stih1"> <span class="brojRetka" id="12">12</span>Nevaljalac i opak čovjek</p><p class="stih2">hodi s lažljivim ustima;</p><p class="stih1"> <span class="brojRetka" id="13">13</span>namiguje očima, lupka nogama,</p><p class="stih2">pokazuje prstima;</p><p class="stih1"> <span class="brojRetka" id="14">14</span>prijevare su mu u srcu,</p><p class="stih2">snuje zlo u svako doba, zameće svađe.</p><p class="stih1"> <span class="brojRetka" id="15">15</span>Zato će mu iznenada doći propast,</p><p class="stih2">i učas će se slomiti i neće mu biti lijeka.</p><h4>Sedam gnusoba</h4><p class="stih1"> <span class="brojRetka" id="16">16</span>Šest je stvari koje Gospod mrzi,</p><p class="stih2">a sedam ih je gnusoba njegovu biću:</p><p class="stih1"> <span class="brojRetka" id="17">17</span>ohole oči, lažljiv jezik,</p><p class="stih2">ruke koje prolijevaju krv nevinu,</p><p class="stih1"> <span class="brojRetka" id="18">18</span>srce koje smišlja grešne misli,</p><p class="stih2">noge koje hitaju na zlo,</p><p class="stih1"> <span class="brojRetka" id="19">19</span>lažan svjedok koji širi laži</p><p class="stih2">i čovjek koji zameće svađe među braćom.</p><h4>Očinske opomene</h4><p class="stih1"> <span class="brojRetka" id="20">20</span>Sine moj, čuvaj zapovijedi oca svoga</p><p class="stih2">i ne odbacuj nauka matere svoje.</p><p class="stih1"> <span class="brojRetka" id="21">21</span>Priveži ih sebi na srce zauvijek,</p><p class="stih2">ovij ih oko svoga grla;</p><p class="stih1"> <span class="brojRetka" id="22">22</span>da te vode kada hodiš, da te čuvaju kada spavaš</p><p class="stih2">i da te razgovaraju kad se probudiš.</p><p class="noviRedak"> </p><p class="stih1"> <span class="brojRetka" id="23">23</span>Jer je zapovijed svjetiljka, pouka je svjetlost,</p><p class="stih2">opomene stege put su života;</p><p class="stih1"> <span class="brojRetka" id="24">24</span>da te čuvaju od zle žene,</p><p class="stih2">od laskava jezika tuđinke.</p><p class="stih1"> <span class="brojRetka" id="25">25</span>Ne poželi u svom srcu njezine ljepote</p><p class="stih2">i ne daj da te osvoji trepavicama svojim,</p><p class="stih1"> <span class="brojRetka" id="26">26</span>jer bludnici dostaje i komad kruha,</p><p class="stih2">dok preljubnica lovi dragocjeni život.</p><p class="stih1"> <span class="brojRetka" id="27">27</span>Može li tko nositi oganj u njedrima</p><p class="stih2">a da mu se odjeća ne upali?</p><p class="stih1"> <span class="brojRetka" id="28">28</span>Može li tko hoditi po živom ugljevlju</p><p class="stih2">a svojih nogu da ne ožeže?</p><p class="stih1"> <span class="brojRetka" id="29">29</span>Tako biva onomu tko ide k ženi svoga bližnjega:</p><p class="stih2">neće ostati bez kazne tko god se nje dotakne.</p><p class="stih1"> <span class="brojRetka" id="30">30</span>Ne sramote li lupeža sve ako je krao</p><p class="stih2">da gladan utoli glad:</p><p class="stih1"> <span class="brojRetka" id="31">31</span>uhvaćen, on sedmerostruko vraća</p><p class="stih2">i plaća svim imanjem kuće svoje.</p><p class="stih1"> <span class="brojRetka" id="32">32</span>Nerazuman je, dakle, tko se upušta s preljubnicom:</p><p class="stih2">dušu svoju gubi koji tako čini.</p><p class="stih1"> <span class="brojRetka" id="33">33</span>Bruke i sramote dopada</p><p class="stih2">i rug mu se nikad ne briše.</p><p class="stih1"> <span class="brojRetka" id="34">34</span>Jer bijesna je ljubomornost u muža:</p><p class="stih2">on ne zna za milost u osvetni dan;</p><p class="stih1"> <span class="brojRetka" id="35">35</span>ne pristaje ni na kakav otkup</p><p class="stih2">i ne prima ma kolike mu darove dao.</p>