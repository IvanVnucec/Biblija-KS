<h2>VI. RIJEČI AGUROVE</h2><p class="pocetakParagrafa"> <span class="brojRetka" id="1">1</span>Riječi Agura, sina Jakeova, iz Mase;</p><p class="stih2">proročanstvo njegovo za Itiela, za Itiela i Ukala.</p><p class="noviRedak"> </p><p class="stih1"> <span class="brojRetka" id="2">2</span>Da, preglup sam da bih bio čovjek,</p><p class="stih2">i nemam razbora čovječjeg.</p><p class="stih1"> <span class="brojRetka" id="3">3</span>Ne stekoh mudrosti</p><p class="stih2">i ne poznajem znanosti svetih!</p><p class="noviRedak"> </p><p class="stih1"> <span class="brojRetka" id="4">4</span>Tko uzađe na nebo i siđe?</p><p class="stih2">Tko uhvati vjetar u šake svoje?</p><p class="stih1">Tko sabra vode u plašt svoj?</p><p class="stih2">Tko postavi krajeve zemaljske?</p><p class="stih1">Kako se zove i kako mu se zove sin?</p><p class="stih2">Znaš li?</p><p class="noviRedak"> </p><p class="stih1"> <span class="brojRetka" id="5">5</span>Svaka je Božja riječ prokušana,</p><p class="stih2">štit onima koji se u nj uzdaju.</p><p class="stih1"> <span class="brojRetka" id="6">6</span>Ne dodaji ništa njegovim riječima, </p><p class="stih2">da te ne prekori i ne smatra lažljivim.</p><p class="stih1"> <span class="brojRetka" id="7">7</span>Za dvoje te molim,</p><p class="stih2">ne uskrati mi, dok ne umrem:</p><p class="stih1"> <span class="brojRetka" id="8">8</span>Udalji od mene licemjernu i lažnu riječ;</p><p class="stih2">ne daj mi siromaštva ni bogatstva:</p><p class="stih2">hrani me kruhom mojim dostatnim;</p><p class="stih1"> <span class="brojRetka" id="9">9</span>inače bih, presitivši se, zatajio tebe</p><p class="stih2">i rekao: »Tko je Jahve?«</p><p class="stih2">Ili bih, osiromašivši, krao</p><p class="stih2">i oskvrnio ime Boga svojega.</p><p class="noviRedak"> </p><p class="stih1"> <span class="brojRetka" id="10">10</span>Ne klevetaj sluge gospodaru njegovu,</p><p class="stih2">jer bi te mogao kleti, i ti morao okajati.</p><p class="noviRedak"> </p><p class="stih1"> <span class="brojRetka" id="11">11</span>Ima izrod koji kune oca svoga</p><p class="stih2">i ne blagoslivlje majke svoje!</p><p class="noviRedak"> </p><p class="stih1"> <span class="brojRetka" id="12">12</span>Izrod koji za se misli da je čist,</p><p class="stih2">a od kala svojeg nije opran!</p><p class="noviRedak"> </p><p class="stih1"> <span class="brojRetka" id="13">13</span>Izrod uznositih očiju</p><p class="stih2">koji visoko diže svoje trepavice!</p><p class="noviRedak"> </p><p class="stih1"> <span class="brojRetka" id="14">14</span>Izrod komu su zubi mačevi</p><p class="stih2">i očnjaci noževi,</p><p class="stih2">da proždiru nesretnike na zemlji</p><p class="stih2">i siromahe među ljudima!</p><h2>VII. BROJČANE IZREKE</h2><p class="stih1"> <span class="brojRetka" id="15">15</span>Pijavica ima dvije kćeri: »Daj! Daj!«</p><p class="stih2">Postoje tri stvari nezasitne,</p><p class="stih2">i četiri koje ne kažu: »Dosta!«</p><p class="noviRedak"> </p><p class="stih1"> <span class="brojRetka" id="16">16</span>Carstvo smrti, jalova utroba,</p><p class="stih2">zemlja nikad gasna vode</p><p class="stih2">i vatra koja nikad ne kaže:</p><p class="stih2">»Dosta!«</p><p class="noviRedak"> </p><p class="stih1"> <span class="brojRetka" id="17">17</span>Oko koje se ruga ocu</p><p class="stih2">i odriče posluh majci</p><p class="stih2">iskljuvat će potočni gavrani</p><p class="stih2">i izjesti mladi orlovi.</p><p class="noviRedak"> </p><p class="stih1"> <span class="brojRetka" id="18">18</span>Troje mi je nedokučivo,</p><p class="stih2">a četvrto ne razumijem:</p><p class="stih1"> <span class="brojRetka" id="19">19</span>put orlov po nebu,</p><p class="stih2">put zmijin po stijeni,</p><p class="stih2">put lađin posred mora</p><p class="stih2">i put muškarčev djevojci.</p><p class="noviRedak"> </p><p class="stih1"> <span class="brojRetka" id="20">20</span>Takav je put preljubnice:</p><p class="stih2">najede se, obriše usta</p><p class="stih2">i veli: »Nisam sagriješila.«</p><p class="stih1"> <span class="brojRetka" id="21">21</span>Od troga se zemlja ljulja,</p><p class="stih2">a četvrtoga ne može podnijeti:</p><p class="stih1"> <span class="brojRetka" id="22">22</span>od roba kad postane kralj</p><p class="stih2">i kad se prostak kruha nasiti,</p><p class="stih1"> <span class="brojRetka" id="23">23</span>od puštenice kad se uda,</p><p class="stih2">i sluškinje kad istisne svoju gospodaricu.</p><p class="noviRedak"> </p><p class="stih1"> <span class="brojRetka" id="24">24</span>Četvero je maleno na zemlji,</p><p class="stih2">ali mudrije od mudraca:</p><p class="stih1"> <span class="brojRetka" id="25">25</span>mravi, nejaki stvorovi,</p><p class="stih2">koji sebi ljeti spremaju hranu;</p><p class="stih1"> <span class="brojRetka" id="26">26</span>jazavci, stvorovi bez moći,</p><p class="stih2">što u stijeni grade sebi stan;</p><p class="stih1"> <span class="brojRetka" id="27">27</span>skakavci, koji nemaju kralja,</p><p class="stih2">a svi idu u poretku;</p><p class="stih1"> <span class="brojRetka" id="28">28</span>gušter, što se rukama hvata,</p><p class="stih2">a prodire u kraljevske palače.</p><p class="noviRedak"> </p><p class="stih1"> <span class="brojRetka" id="29">29</span>Troje ima lijep korak,</p><p class="stih2">a četvero lijepo hodi:</p><p class="stih1"> <span class="brojRetka" id="30">30</span>lav, junak među zvijerima,</p><p class="stih2">koji ni pred kim ne uzmiče;</p><p class="stih1"> <span class="brojRetka" id="31">31</span>pijetao, što se odvažno šeće među kokošima;</p><p class="stih2">jarac, koji vodi stado;</p><p class="stih2">i kralj sa svojom vojskom.</p><p class="noviRedak"> </p><p class="stih1"> <span class="brojRetka" id="32">32</span>Ako si ludovao oholeći se</p><p class="stih2">ili to svjesno činio,</p><p class="stih2">stavi ruku na usta.</p><p class="stih1"> <span class="brojRetka" id="33">33</span>Kad se mlijeko métē izlazi maslac;</p><p class="stih2">kad se nos pritisne, poteče krv;</p><p class="stih2">kad se srdžba potisne, dobiva se spor.</p>