<p class="pocetakParagrafa"> <span class="brojRetka" id="1">1</span>Ne zavidi opakim ljudima</p><p class="stih2">niti želi da budeš s njima.</p><p class="stih1"> <span class="brojRetka" id="2">2</span>Jer im srce smišlja nasilje</p><p class="stih2">i usne govore o nedjelu.</p><p class="noviRedak"> </p><p class="stih1"> <span class="brojRetka" id="3">3</span>Mudrošću se zida kuća</p><p class="stih2">i razborom utvrđuje,</p><p class="stih1"> <span class="brojRetka" id="4">4</span>i po znanju se pune klijeti</p><p class="stih2">svakim blagom dragocjenim i ljupkim.</p><p class="noviRedak"> </p><p class="stih1"> <span class="brojRetka" id="5">5</span>Bolji je mudar od jakoga</p><p class="stih2">i čovjek razuman od silne ljudine.</p><p class="stih1"> <span class="brojRetka" id="6">6</span>Jer s promišljanjem se ide u boj,</p><p class="stih2">i pobjeda je u mnoštvu savjetnika.</p><p class="noviRedak"> </p><p class="stih1"> <span class="brojRetka" id="7">7</span>Previsoka je bezumnomu mudrost:</p><p class="stih2">zato na sudu ne otvara usta svojih!</p><p class="noviRedak"> </p><p class="stih1"> <span class="brojRetka" id="8">8</span>Tko smišlja zlo,</p><p class="stih2">zove se učitelj podmukli.</p><p class="stih1"> <span class="brojRetka" id="9">9</span>Ludost samo grijeh snuje,</p><p class="stih2">i podrugljivac je mrzak ljudima.</p><p class="stih1"> <span class="brojRetka" id="10">10</span>Kloneš li u dan bijede,</p><p class="stih2">bijedna je tvoja snaga.</p><p class="stih1"> <span class="brojRetka" id="11">11</span>Izbavi one koje vode u smrt;</p><p class="stih2">i spašavaj one koji posrćući idu na stratište.</p><p class="stih1"> <span class="brojRetka" id="12">12</span>Ako kažeš: »Nismo za to znali«,</p><p class="stih2">ne razumije li onaj koji ispituje srca?</p><p class="stih2">I ne znade li onaj koji ti čuva dušu?</p><p class="stih2">I ne plaća li on svakomu po njegovim djelima?</p><p class="noviRedak"> </p><p class="stih1"> <span class="brojRetka" id="13">13</span>Jedi med, sine moj, jer je dobar,</p><p class="stih2">i saće je slatko nepcu tvome.</p><p class="stih1"> <span class="brojRetka" id="14">14</span>Takva je, znaj, i mudrost tvojoj duši:</p><p class="stih2">ako je nađeš, našao si budućnost,</p><p class="stih2">i nada tvoja neće propasti.</p><p class="noviRedak"> </p><p class="stih1"> <span class="brojRetka" id="15">15</span>Ne postavljaj, opaki, zasjede stanu pravednikovu,</p><p class="stih2">ne čini nasilja boravištu njegovu;</p><p class="stih1"> <span class="brojRetka" id="16">16</span>jer padne li pravednik i sedam puta, on ustaje,</p><p class="stih2">a opaki propadaju u nesreći.</p><p class="noviRedak"> </p><p class="stih1"> <span class="brojRetka" id="17">17</span>Ne veseli se kad padne neprijatelj tvoj</p><p class="stih2">i ne kliči srcem kada on posrće,</p><p class="stih1"> <span class="brojRetka" id="18">18</span>da ne bi vidio Jahve i za zlo uzeo</p><p class="stih2">i obratio srdžbu svoju od njega.</p><p class="noviRedak"> </p><p class="stih1"> <span class="brojRetka" id="19">19</span>Nemoj se srditi zbog zločinaca,</p><p class="stih2">nemoj zavidjeti opakima,</p><p class="stih1"> <span class="brojRetka" id="20">20</span>jer zao čovjek nema budućnosti,</p><p class="stih2">svjetiljka opakih gasi se.</p><p class="noviRedak"> </p><p class="stih1"> <span class="brojRetka" id="21">21</span>Boj se Jahve, sine moj, i kralja:</p><p class="stih2">i ne buni se ni protiv jednoga ni protiv drugoga,</p><p class="stih1"> <span class="brojRetka" id="22">22</span>jer iznenada provaljuje nesreća njihova</p><p class="stih2">i tko zna kad će doći propast njihova.</p><h2>IV. NASTAVAK IZREKA MUDRACA</h2><p class="stih1"> <span class="brojRetka" id="23">23</span>I ovo je od mudracâ:</p><p class="stih2">Ne valja biti pristran na sudu.</p><p class="noviRedak"> </p><p class="stih1"> <span class="brojRetka" id="24">24</span>Tko opakomu veli: »Pravedan si«,</p><p class="stih2">proklinju ga narodi i kunu puci;</p><p class="stih1"> <span class="brojRetka" id="25">25</span>a oni koji ga ukore, nalaze zadovoljstvo,</p><p class="stih2">i na njih dolazi blagoslov sreće.</p><p class="noviRedak"> </p><p class="stih1"> <span class="brojRetka" id="26">26</span>U usta ljubi</p><p class="stih2">tko odgovara pošteno.</p><p class="noviRedak"> </p><p class="stih1"> <span class="brojRetka" id="27">27</span>Svrši svoj posao vani</p><p class="stih2">i uredi svoje polje,</p><p class="stih2">potom i kuću svoju zidaj.</p><p class="noviRedak"> </p><p class="stih1"> <span class="brojRetka" id="28">28</span>Ne svjedoči lažno na bližnjega svoga:</p><p class="stih2">zar ćeš varati usnama svojim?</p><p class="noviRedak"> </p><p class="stih1"> <span class="brojRetka" id="29">29</span>Ne reci: »Kako je on meni učinio, tako ću i ja njemu;</p><p class="stih2">platit ću tom čovjeku po djelu njegovu!«</p><p class="noviRedak"> </p><p class="stih1"> <span class="brojRetka" id="30">30</span>Prolazio sam mimo polje nekog lijenčine,</p><p class="stih2">i mimo vinograd nekog luđaka,</p><p class="stih1"> <span class="brojRetka" id="31">31</span>i gle, sve bijaše zaraslo u koprive,</p><p class="stih2">i sve pokrio čkalj,</p><p class="stih2">i kamena ograda porušena.</p><p class="stih1"> <span class="brojRetka" id="32">32</span>Vidjeh to i pohranih u srcu,</p><p class="stih2">promotrih i uzeh pouku:</p><p class="stih1"> <span class="brojRetka" id="33">33</span>»Još malo odspavaj, još malo odrijemaj,</p><p class="stih2">još malo podvij ruke za počinak,</p><p class="stih1"> <span class="brojRetka" id="34">34</span>i doći će tvoje siromaštvo kao skitač</p><p class="stih2">i oskudica kao oružanik!«</p>