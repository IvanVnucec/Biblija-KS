<p class="pocetakParagrafa"> <span class="brojRetka" id="1">1</span>Čuvaj, sine, riječi moje,</p><p class="stih2">i pohrani moje zapovijedi kod sebe.</p><p class="stih1"> <span class="brojRetka" id="2">2</span>Čuvaj moje zapovijedi, i bit ćeš živ,</p><p class="stih2">i nauk moj kao zjenicu oka svoga.</p><p class="stih1"> <span class="brojRetka" id="3">3</span>Priveži ih sebi na prste,</p><p class="stih2">upiši ih na ploči srca svoga;</p><p class="stih1"> <span class="brojRetka" id="4">4</span>reci mudrosti: »Moja si sestra«</p><p class="stih2">i razboritost nazovi »sestričnom«,</p><p class="stih1"> <span class="brojRetka" id="5">5</span>da te čuva od žene preljubnice,</p><p class="stih2">od tuđinke koja laskavo govori.</p><p class="noviRedak"> </p><p class="stih1"> <span class="brojRetka" id="6">6</span>Kad bijah jednom na prozoru svoje kuće</p><p class="stih2">i gledah van kroz rešetku,</p><p class="stih1"> <span class="brojRetka" id="7">7</span>vidjeh među lakovjernima,</p><p class="stih2">opazih među momcima nerazumna mladića:</p><p class="stih1"> <span class="brojRetka" id="8">8</span>prolazio je ulicom kraj njezina ugla</p><p class="stih2">i koracao putem k njezinoj kući,</p><p class="stih1"> <span class="brojRetka" id="9">9</span>u sumraku između dana i večeri</p><p class="stih2">kad se hvata noćna tmina;</p><p class="stih1"> <span class="brojRetka" id="10">10</span>i gle, susrete ga žena,</p><p class="stih2">bludno odjevena i s prijevarom u srcu.</p><p class="stih1"> <span class="brojRetka" id="11">11</span>Jogunasta bijaše i razuzdana,</p><p class="stih2">noge joj se nisu mogle u kući zadržati;</p><p class="stih1"> <span class="brojRetka" id="12">12</span>bila je čas na ulici, čas na trgovima</p><p class="stih2">i vrebala kod svakog ugla;</p><p class="stih1"> <span class="brojRetka" id="13">13</span>i uhvati ga i poljubi,</p><p class="stih2">i reče mu bezobrazna lica:</p><p class="stih1"> <span class="brojRetka" id="14">14</span>»Bila sam dužna žrtvu pričesnicu,</p><p class="stih2">i danas izvrših svoj zavjet;</p><p class="stih1"> <span class="brojRetka" id="15">15</span>zato sam ti izašla ususret,</p><p class="stih2">da te tražim, i nađoh te.</p><p class="stih1"> <span class="brojRetka" id="16">16</span>Svoju sam postelju nastrla sagovima,</p><p class="stih2">vezenim pokrivačima misirskim;</p><p class="stih1"> <span class="brojRetka" id="17">17</span>svoj sam krevet namirisala</p><p class="stih2">smirnom, alojem i cimetom.</p><p class="stih1"> <span class="brojRetka" id="18">18</span>Hajde da se opijamo nasladom do jutra</p><p class="stih2">i da se radujemo užicima ljubavi.</p><p class="stih1"> <span class="brojRetka" id="19">19</span>Jer muža mi nema kod kuće:</p><p class="stih2">otišao je na dalek put;</p><p class="stih1"> <span class="brojRetka" id="20">20</span>uzeo je sa sobom novčani tobolac;</p><p class="stih2">a vratit će se kući tek o uštapu.«</p><p class="stih1"> <span class="brojRetka" id="21">21</span>Tako ga zavede svojim vičnim nagovorom,</p><p class="stih2">odvuče ga svojim glatkim usnama.</p><p class="stih1"> <span class="brojRetka" id="22">22</span>I ludo on pođe za njom,</p><p class="stih2">kao što vol ide na klaonicu</p><p class="stih2">i kao što jelen zapleten u mrežu čeka</p><p class="stih1"> <span class="brojRetka" id="23">23</span>dok mu strijela ne probije jetra,</p><p class="stih2">i kao ptica što slijeće u zamku,</p><p class="stih2">i ne znajući da će je to života stajati.</p><p class="stih1"> <span class="brojRetka" id="24">24</span>Zato me, sine moj, poslušaj</p><p class="stih2">i čuj riječi mojih usta.</p><p class="stih1"> <span class="brojRetka" id="25">25</span>Nek’ ti srce ne zastranjuje na njezine putove,</p><p class="stih2">i ne lutaj po njezinim stazama.</p><p class="stih1"> <span class="brojRetka" id="26">26</span>Jer je mnoge smrtno ranila i oborila,</p><p class="stih2">i mnogo je onih što ih je pobila.</p><p class="stih1"> <span class="brojRetka" id="27">27</span>U podzemlje vode putovi kroz njenu kuću,</p><p class="stih2">dolje u odaje smrti.</p>