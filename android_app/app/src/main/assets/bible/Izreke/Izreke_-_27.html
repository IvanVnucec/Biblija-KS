<p class="pocetakParagrafa"> <span class="brojRetka" id="1">1</span>Ne hvali se danom sutrašnjim,</p><p class="stih2">jer ne znaš što danas može donijeti.</p><p class="noviRedak"> </p><p class="stih1"> <span class="brojRetka" id="2">2</span>Neka te hvali drugi, a ne tvoja usta,</p><p class="stih2">tuđinac, a ne tvoje usne.</p><p class="noviRedak"> </p><p class="stih1"> <span class="brojRetka" id="3">3</span>Težak je kamen i pijesak je težak,</p><p class="stih2">ali je od obojega teži bezumnikov bijes.</p><p class="noviRedak"> </p><p class="stih1"> <span class="brojRetka" id="4">4</span>Jarost je okrutna i srdžba žestoka,</p><p class="stih2">a tko će odoljeti ljubomoru?</p><p class="noviRedak"> </p><p class="stih1"> <span class="brojRetka" id="5">5</span>Bolji je javni ukor</p><p class="stih2">nego lažna ljubav.</p><p class="noviRedak"> </p><p class="stih1"> <span class="brojRetka" id="6">6</span>Čestiti su udarci prijateljevi,</p><p class="stih2">a lažni poljupci neprijateljevi.</p><p class="noviRedak"> </p><p class="stih1"> <span class="brojRetka" id="7">7</span>Sito grlo prezire i med samotok,</p><p class="stih2">a gladnu je i sve gorko – slatko.</p><p class="noviRedak"> </p><p class="stih1"> <span class="brojRetka" id="8">8</span>Kao ptica daleko od gnijezda svog,</p><p class="stih2">takav je čovjek daleko od svojeg zavičaja.</p><p class="noviRedak"> </p><p class="stih1"> <span class="brojRetka" id="9">9</span>Kao što ulje i kâd vesele srce,</p><p class="stih2">tako i slatkoća prijateljstva tješi dušu.</p><p class="noviRedak"> </p><p class="stih1"> <span class="brojRetka" id="10">10</span>Ne ostavljaj prijatelja svoga ni prijatelja očeva,</p><p class="stih2">i ne dolazi u kuću bratovu kad si u nesreći;</p><p class="stih2">bolji je susjed blizu nego brat daleko.</p><p class="noviRedak"> </p><p class="stih1"> <span class="brojRetka" id="11">11</span>Budi mudar, sine moj, i obraduj mi srce</p><p class="stih2">da mogu odgovoriti onome koji me grdi.</p><p class="noviRedak"> </p><p class="stih1"> <span class="brojRetka" id="12">12</span>Pametan čovjek opazi zlo i skrije se,</p><p class="stih2">a glupaci idu bezbrižno i trpe kaznu.</p><p class="noviRedak"> </p><p class="stih1"> <span class="brojRetka" id="13">13</span>Uzmi haljinu onomu tko je jamčio za drugoga</p><p class="stih2">i oplijeni ga mjesto tuđinca.</p><p class="noviRedak"> </p><p class="stih1"> <span class="brojRetka" id="14">14</span>Tko pozdravlja svoga prijatelja naglas, a rano ujutro, </p><p class="stih2">prima mu se blagoslov za kletvu.</p><p class="noviRedak"> </p><p class="stih1"> <span class="brojRetka" id="15">15</span>Streha što prokišnjava za žestoke kiše</p><p class="stih2">i svadljiva žena – jedno su te isto.</p><p class="noviRedak"> </p><p class="stih1"> <span class="brojRetka" id="16">16</span>Tko nju zaustavlja, zaustavlja vjetar</p><p class="stih2">i desnicom hvata ulje.</p><p class="noviRedak"> </p><p class="stih1"> <span class="brojRetka" id="17">17</span>Željezo se željezom oštri</p><p class="stih2">i čovjek oštri jedan drugoga.</p><p class="noviRedak"> </p><p class="stih1"> <span class="brojRetka" id="18">18</span>Tko čuva smokvu, jede od njena ploda,</p><p class="stih2">i tko čuva svoga gospodara, poštiva se.</p><p class="noviRedak"> </p><p class="stih1"> <span class="brojRetka" id="19">19</span>Kao što se u vodi različito odražava lice od lica,</p><p class="stih2">tako i u srcu čovjek od čovjeka.</p><p class="noviRedak"> </p><p class="stih1"> <span class="brojRetka" id="20">20</span>Carstvo smrti i Propast ne mogu se zasititi,</p><p class="stih2">tako ni oči čovječje.</p><p class="noviRedak"> </p><p class="stih1"> <span class="brojRetka" id="21">21</span>Taljika je za srebro i peć za zlato,</p><p class="stih2">a čovjek se poznaje po ustima koja ga hvale.</p><p class="noviRedak"> </p><p class="stih1"> <span class="brojRetka" id="22">22</span>Da bezumnika stučeš tučkom u stupi,</p><p class="stih2">ne bi ga ostavila ludost njegova.</p><p class="noviRedak"> </p><p class="stih1"> <span class="brojRetka" id="23">23</span>Brižno pazi na stoku svoju,</p><p class="stih2">i srcem se brini o stadima,</p><p class="stih1"> <span class="brojRetka" id="24">24</span>jer blago ne traje dovijeka;</p><p class="stih2">i baštini li se kruna od koljena do koljena?</p><p class="stih1"> <span class="brojRetka" id="25">25</span>Kad trava nikne i zelen se pokaže,</p><p class="stih2">i bilje se kupī planinsko,</p><p class="stih1"> <span class="brojRetka" id="26">26</span>tad su ti janjci za odijelo</p><p class="stih2">i jarci za kupovinu poljâ;</p><p class="stih1"> <span class="brojRetka" id="27">27</span>tad imaš izobilje kozjega mlijeka sebi za jelo,</p><p class="stih2">i za hranu kući svojoj</p><p class="stih2">i za prehranu sluškinjama svojim.</p><p class="noviRedak"> </p>