<h4>Izbor mudrosti</h4><p class="pocetakParagrafa"> <span class="brojRetka" id="1">1</span>Slušajte, djeco, pouku očevu</p><p class="stih2">i pazite kako biste spoznali mudrost,</p><p class="stih1"> <span class="brojRetka" id="2">2</span>jer dobar vam nauk dajem:</p><p class="stih2">ne prezrite moga naputka.</p><p class="stih1"> <span class="brojRetka" id="3">3</span>I ja sam bio sin u svoga oca</p><p class="stih2">i nježan jedinac u svoje matere;</p><p class="stih1"> <span class="brojRetka" id="4">4</span>i mene je on učio i govorio mi:</p><p class="stih2">»Zadrži moje riječi u svojem srcu,</p><p class="stih2">poštuj moje zapovijedi i živjet ćeš.</p><p class="stih1"> <span class="brojRetka" id="5">5</span>Steci mudrost, steci razbor,</p><p class="stih2">ne smeći ih s uma i ne odstupi od riječi mojih usta.</p><p class="stih1"> <span class="brojRetka" id="6">6</span>Ne ostavljaj je i čuvat će te;</p><p class="stih2">ljubi je i obranit će te.</p><p class="stih1"> <span class="brojRetka" id="7">7</span>Početak je mudrosti: steci sebi mudrost</p><p class="stih2">i svim svojim imanjem steci razboritost.</p><p class="stih1"> <span class="brojRetka" id="8">8</span>Veličaj je i uzvisit će te;</p><p class="stih2">donijet će ti čast kad je prigrliš.</p><p class="stih1"> <span class="brojRetka" id="9">9</span>Stavit će ti ljupki vijenac na glavu</p><p class="stih2">i obdarit će te krasnom krunom.«</p><p class="stih1"> <span class="brojRetka" id="10">10</span>Poslušaj, sine moj, primi moje riječi</p><p class="stih2">i umnožit će se godine tvojeg života.</p><p class="noviRedak"> </p><p class="stih1"> <span class="brojRetka" id="11">11</span>Poučih te putu mudrosti,</p><p class="stih2">navratih te na prave staze;</p><p class="stih1"> <span class="brojRetka" id="12">12</span>neće ti se zapletati koraci kad staneš hoditi;</p><p class="stih2">potrčiš li, nećeš posrnuti.</p><p class="stih1"> <span class="brojRetka" id="13">13</span>Čvrsto se drži pouke, ne puštaj je,</p><p class="stih2">čuvaj je, jer ona ti je život.</p><p class="stih1"> <span class="brojRetka" id="14">14</span>Ne idi stazom opakih</p><p class="stih2">i ne stupaj putem zlikovaca.</p><p class="stih1"> <span class="brojRetka" id="15">15</span>Ostavi ga, ne hodi njime;</p><p class="stih2">kloni ga se i zaobiđi ga.</p><p class="stih1"> <span class="brojRetka" id="16">16</span>Jer oni ne spavaju ako ne učine zla,</p><p class="stih2">i san im ne dolazi ako koga ne obore.</p><p class="stih1"> <span class="brojRetka" id="17">17</span>Jer jedu kruh opačine</p><p class="stih2">i piju vino nasilja.</p><p class="noviRedak"> </p><p class="stih1"> <span class="brojRetka" id="18">18</span>A pravednička je staza kao svjetlost svanuća,</p><p class="stih2">koja je sve jasnija do potpunog dana.</p><p class="stih1"> <span class="brojRetka" id="19">19</span>A put je opakih kao mrkli mrak:</p><p class="stih2">ne znaju o što će se spotaknuti.</p><p class="noviRedak"> </p><p class="stih1"> <span class="brojRetka" id="20">20</span>Sine moj, pazi na moje riječi,</p><p class="stih2">prigni uho svoje mojim besjedama.</p><p class="stih1"> <span class="brojRetka" id="21">21</span>Ne gubi ih nikad iz očiju,</p><p class="stih2">pohrani ih usred srca svoga.</p><p class="stih1"> <span class="brojRetka" id="22">22</span>Jer su život onima koji ih nalaze</p><p class="stih2">i ozdravljenje svemu tijelu njihovu.</p><p class="stih1"> <span class="brojRetka" id="23">23</span>A svrh svega, čuvaj svoje srce,</p><p class="stih2">jer iz njega izvire život.</p><p class="stih1"> <span class="brojRetka" id="24">24</span>Drži daleko od sebe lažna usta</p><p class="stih2">i udalji od sebe usne prijevarne.</p><p class="stih1"> <span class="brojRetka" id="25">25</span>Nek’ tvoje oči gledaju u lice</p><p class="stih2">i neka ti je pogled uvijek prav.</p><p class="stih1"> <span class="brojRetka" id="26">26</span>Pazi na stazu kojom kročiš</p><p class="stih2">i neka ti svi putovi budu pouzdani.</p><p class="stih1"> <span class="brojRetka" id="27">27</span>Ne skreći ni desno ni lijevo,</p><p class="stih2">drži svoj korak daleko odà zla.</p>