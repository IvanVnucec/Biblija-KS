<p class="pocetakParagrafa"> <span class="brojRetka" id="1">1</span>Vlastitoj požudi popušta onaj tko zastranjuje,</p><p class="stih2">i svađa se usprkos svakom razboru.</p><p class="noviRedak"> </p><p class="stih1"> <span class="brojRetka" id="2">2</span>Bezumnomu nije mio razum;</p><p class="stih2">stalo mu je dati srcu oduška.</p><p class="noviRedak"> </p><p class="stih1"> <span class="brojRetka" id="3">3</span>Kad dolazi opačina, dolazi i prezir,</p><p class="stih2">i bruka sa sramotom.</p><p class="noviRedak"> </p><p class="stih1"> <span class="brojRetka" id="4">4</span>Duboke su vode riječi iz usta nečijih,</p><p class="stih2">izvor mudrosti bujica što se razlijeva.</p><p class="noviRedak"> </p><p class="stih1"> <span class="brojRetka" id="5">5</span>Ne valja se obazirati na opaku osobu</p><p class="stih2">da se pravedniku nanese nepravda na sudu.</p><p class="noviRedak"> </p><p class="stih1"> <span class="brojRetka" id="6">6</span>Bezumnikove se usne upuštaju u svađu</p><p class="stih2">i njegova usta izazivlju udarce.</p><p class="noviRedak"> </p><p class="stih1"> <span class="brojRetka" id="7">7</span>Bezumnomu su propast vlastita usta,</p><p class="stih2">i usne su mu zamka životu.</p><p class="noviRedak"> </p><p class="stih1"> <span class="brojRetka" id="8">8</span>Klevetnikove su riječi kao poslastice:</p><p class="stih2">spuštaju se u dno utrobe.</p><p class="noviRedak"> </p><p class="stih1"> <span class="brojRetka" id="9">9</span>Tko je nemaran u svom poslu</p><p class="stih2">brat je onomu koji rasipa.</p><p class="noviRedak"> </p><p class="stih1"> <span class="brojRetka" id="10">10</span>Tvrda je kula ime Jahvino:</p><p class="stih2">njemu se pravednik utječe i nalazi utočišta.</p><p class="noviRedak"> </p><p class="stih1"> <span class="brojRetka" id="11">11</span>Bogatstvo je bogatašu njegova tvrđava</p><p class="stih2">i kao visok zid u mašti njegovoj.</p><p class="noviRedak"> </p><p class="stih1"> <span class="brojRetka" id="12">12</span>Pred slomom se oholi srce čovječje,</p><p class="stih2">a pred slavom ide poniznost.</p><p class="noviRedak"> </p><p class="stih1"> <span class="brojRetka" id="13">13</span>Tko odgovara prije nego što sasluša,</p><p class="stih2">na ludost mu je i sramotu.</p><p class="noviRedak"> </p><p class="stih1"> <span class="brojRetka" id="14">14</span>Kad je čovjek bolestan, njegov ga duh podiže,</p><p class="stih2">a ubijen duh tko će podići?</p><p class="noviRedak"> </p><p class="stih1"> <span class="brojRetka" id="15">15</span>Razumno srce stječe znanje,</p><p class="stih2">i uho mudrih traži znanje.</p><p class="noviRedak"> </p><p class="stih1"> <span class="brojRetka" id="16">16</span>Dar čovjeku otvara put</p><p class="stih2">i vodi ga pred velikaše.</p><p class="noviRedak"> </p><p class="stih1"> <span class="brojRetka" id="17">17</span>Prvi je pravedan u svojoj parnici,</p><p class="stih2">a kad dođe njegov protivnik, opovrgne ga.</p><p class="noviRedak"> </p><p class="stih1"> <span class="brojRetka" id="18">18</span>Ždrijeb poravna svađe,</p><p class="stih2">pa i među moćnicima odlučuje.</p><p class="noviRedak"> </p><p class="stih1"> <span class="brojRetka" id="19">19</span>Uvrijeđen brat jači je od tvrda grada,</p><p class="stih2">i svađe su kao prijevornice na tvrđavi.</p><p class="noviRedak"> </p><p class="stih1"> <span class="brojRetka" id="20">20</span>Svatko siti trbuh plodom usta svojih,</p><p class="stih2">nasićuje se rodom usana svojih.</p><p class="noviRedak"> </p><p class="stih1"> <span class="brojRetka" id="21">21</span>Smrt i život u vlasti su jeziku,</p><p class="stih2">a tko ga miluje, jede od ploda njegova.</p><p class="noviRedak"> </p><p class="stih1"> <span class="brojRetka" id="22">22</span>Tko je našao ženu, našao je sreću</p><p class="stih2">i stekao milost od Jahve.</p><p class="noviRedak"> </p><p class="stih1"> <span class="brojRetka" id="23">23</span>Ponizno moleći govori siromah,</p><p class="stih2">a grubo odgovara bogataš.</p><p class="noviRedak"> </p><p class="stih1"> <span class="brojRetka" id="24">24</span>Ima prijatelja koji vode u propast,</p><p class="stih2">a ima i prijatelja privrženijih od brata.</p><p class="noviRedak"> </p>