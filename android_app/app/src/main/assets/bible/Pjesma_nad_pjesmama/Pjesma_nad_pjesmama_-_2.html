<p class="pocetakParagrafa"></p><p class="stih1"> <span class="brojRetka" id="1">1</span>– Ja sam cvijet šaronski,</p><p class="stih2">ljiljan u dolu.</p><p class="stih1"> <span class="brojRetka" id="2">2</span>– Što je ljiljan među trnjem,</p><p class="stih2">to je prijateljica moja</p><p class="stih2">među djevojkama.</p><p class="noviRedak"> </p><p class="stih1"> <span class="brojRetka" id="3">3</span>– Što je jabuka među šumskim stablima,</p><p class="stih2">to je dragi moj među mladićima;</p><p class="stih2">bila sam željna hlada njezina i sjedoh,</p><p class="stih2">plodovi njeni slatki su grlu mome.</p><p class="noviRedak"> </p><p class="stih1"> <span class="brojRetka" id="4">4</span>Uveo me u odaje vina</p><p class="stih2">i pokrio me zastavom ljubavi.</p><p class="stih1"> <span class="brojRetka" id="5">5</span>Okrijepite me kolačima,</p><p class="stih2">osvježite jabukama,</p><p class="stih2">jer sam bolna od ljubavi.</p><p class="noviRedak"> </p><p class="stih1"> <span class="brojRetka" id="6">6</span>Njegova mi je lijeva ruka pod glavom,</p><p class="stih2">a desnom me grli.</p><p class="stih1"> <span class="brojRetka" id="7">7</span>– Kćeri jeruzalemske, zaklinjem vas</p><p class="stih2">srnama i košutama poljskim,</p><p class="stih2">ne budite, ne budite ljubav moju</p><p class="stih2">dok sama ne bude htjela!</p><h2>PJESMA DRUGA: UZAJAMNA LJUBAV RASTE</h2><h3>ZARUČNIK TRAŽI ZARUČNICU</h3><h4>Zaručnica</h4><p class="stih1"> <span class="brojRetka" id="8">8</span>Glas dragoga moga! Evo ga, dolazi,</p><p class="stih2">prelijeće brda, preskakuje brežuljke.</p><p class="noviRedak"> </p><p class="stih1"> <span class="brojRetka" id="9">9</span>Dragi je moj kao srna,</p><p class="stih2">on je kao jelenče.</p><p class="stih2">Evo ga za našim zidom,</p><p class="stih2">gleda kroz prozore, zaviruje kroz rešetke.</p><p class="noviRedak"> </p><p class="stih1"> <span class="brojRetka" id="10">10</span>Dragi moj podiže glas i govori mi:</p><p class="stih2">»Ustani, dragano moja, ljepoto moja, i dođi,</p><p class="stih1"> <span class="brojRetka" id="11">11</span>jer evo, zima je već minula,</p><p class="stih2">kiša je prošla i nestala.</p><p class="stih1"> <span class="brojRetka" id="12">12</span>Cvijeće se po zemlji ukazuje,</p><p class="stih2">vrijeme pjevanja dođe</p><p class="stih2">i glas se grličin čuje</p><p class="stih2">u našem kraju.</p><p class="stih1"> <span class="brojRetka" id="13">13</span>Smokva je izbacila prve plodove,</p><p class="stih2">vinograd, u cvatu, miriše.</p><p class="stih2">Ustani, dragano moja, ljepoto moja, i dođi.</p><p class="stih1"> <span class="brojRetka" id="14">14</span>Golubice moja, u špiljama kamenim,</p><p class="stih2">u skrovištima vrletnim,</p><p class="stih2">daj da ti vidim lice</p><p class="stih2">i da ti čujem glas,</p><p class="stih2">jer glas je tvoj ugodan</p><p class="stih2">i lice je tvoje krasno.«</p><p class="noviRedak"> </p><p class="stih1"> <span class="brojRetka" id="15">15</span>Pohvatajte lisice, male lisice</p><p class="stih2">što oštećuju vinograde,</p><p class="stih2">naše vinograde u cvatu.</p><p class="stih1"> <span class="brojRetka" id="16">16</span>Dragi moj pripada meni,</p><p class="stih2">a ja njemu,</p><p class="stih2">on pase među ljiljanima.</p><p class="noviRedak"> </p><p class="stih1"> <span class="brojRetka" id="17">17</span>Prije nego dan izdahne</p><p class="stih2">i sjene se spuste,</p><p class="stih2">vrati se, dragi moj:</p><p class="stih2">budi lagan kao srna,</p><p class="stih2">kao lane na gori Beteru.</p>