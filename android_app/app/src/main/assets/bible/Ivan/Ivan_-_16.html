<p class="pocetakParagrafa"> <span class="brojRetka" id="1">1</span>To sam vam govorio</p><p class="stih1">da se ne sablaznite.</p><p class="stih1"> <span class="brojRetka" id="2">2</span>Izopćavat će vas iz sinagoga.</p><p class="stih1">Štoviše, dolazi čas</p><p class="stih1">kad će svaki koji vas ubije</p><p class="stih1">misliti da služi Bogu.</p><p class="stih1"> <span class="brojRetka" id="3">3</span>A to će činiti</p><p class="stih1">jer ne upoznaše ni Oca ni mene.</p><p class="stih1"> <span class="brojRetka" id="4">4</span>Govorio sam vam ovo</p><p class="stih1">da se, kada dođe vrijeme,</p><p class="stih1">sjetite da sam vam rekao.«</p><h4>Djelovanje Duha Svetoga</h4><p class="stih1">»S početka vam ne rekoh ovo</p><p class="stih1">jer bijah s vama.</p><p class="stih1"> <span class="brojRetka" id="5">5</span>A sada odlazim k onome koji me posla</p><p class="stih1">i nitko me od vas ne pita: ‘Kamo ideš?’</p><p class="stih1"> <span class="brojRetka" id="6">6</span>Naprotiv, žalošću se ispunilo vaše srce</p><p class="stih1">što vam ovo kazah.</p><p class="stih1"> <span class="brojRetka" id="7">7</span>No kažem vam istinu:</p><p class="stih1">bolje je za vas da ja odem:</p><p class="stih1">jer ako ne odem,</p><p class="stih1">Branitelj neće doći k vama;</p><p class="stih1">ako pak odem,</p><p class="stih1">poslat ću ga k vama.</p><p class="stih1"> <span class="brojRetka" id="8">8</span>A kad on dođe,</p><p class="stih1">pokazat će svijetu</p><p class="stih1">što je grijeh,</p><p class="stih1">što li pravednost,</p><p class="stih1">a što osuda:</p><p class="stih1"> <span class="brojRetka" id="9">9</span>grijeh je</p><p class="stih1">što ne vjeruju u mene;</p><p class="stih1"> <span class="brojRetka" id="10">10</span>pravednost –</p><p class="stih1">što odlazim k Ocu</p><p class="stih1">i više me ne vidite;</p><p class="stih1"> <span class="brojRetka" id="11">11</span>a osuda –</p><p class="stih1">što je knez ovoga svijeta osuđen.</p><p class="stih1"> <span class="brojRetka" id="12">12</span>Još vam mnogo imam kazati,</p><p class="stih1">ali sada ne možete nositi.</p><p class="stih1"> <span class="brojRetka" id="13">13</span>No kada dođe on – Duh Istine –</p><p class="stih1">upućivat će vas u svu istinu;</p><p class="stih1">jer neće govoriti sam od sebe,</p><p class="stih1">nego će govoriti što čuje</p><p class="stih1">i navješćivat će vam ono što dolazi.</p><p class="stih1"> <span class="brojRetka" id="14">14</span>On će mene proslavljati</p><p class="stih1">jer će od mojega uzimati</p><p class="stih1">i navješćivati vama.</p><p class="stih1"> <span class="brojRetka" id="15">15</span>Sve što ima Otac, moje je.</p><p class="stih1">Zbog toga vam rekoh:</p><p class="stih1">od mojega uzima</p><p class="stih1">i – navješćivat će vama.«</p><h4>»Opet ćete me vidjeti«</h4><p class="stih1"> <span class="brojRetka" id="16">16</span>»Malo, i više me nećete vidjeti;</p><p class="stih1">i opet malo, pa ćete me vidjeti.«</p><p class="noviRedak"> </p><p class="pocetakParagrafa"> <span class="brojRetka" id="17">17</span>Nato se neki od učenika zapitkivahu: »Što je to što nam kaže: ‘Malo, i nećete me vidjeti, i opet malo, pa ćete me vidjeti’ i ‘Odlazim Ocu’?«  <span class="brojRetka" id="18">18</span>Govorahu dakle: »Što je to što kaže ‘Malo’? Ne znamo što govori.«</p><p class="pocetakParagrafa"> <span class="brojRetka" id="19">19</span>Isus spozna da su ga htjeli pitati pa im reče: »Pitate se među sobom o tome što kazah:</p><p class="noviRedak"> </p><p class="stih1">‘Malo, i nećete me vidjeti;</p><p class="stih1">i opet malo, pa ćete me vidjeti’?</p><p class="stih1"> <span class="brojRetka" id="20">20</span>Zaista, zaista, kažem vam:</p><p class="stih1">vi ćete plakati i jaukati,</p><p class="stih1">a svijet će se veseliti.</p><p class="stih1">Vi ćete se žalostiti,</p><p class="stih1">ali žalost će se vaša okrenuti u radost.</p><p class="stih1"> <span class="brojRetka" id="21">21</span>Žena kad rađa, žalosna je</p><p class="stih1">jer je došao njezin čas;</p><p class="stih1">ali kad rodi djetešce,</p><p class="stih1">ne spominje se više muke</p><p class="stih1">od radosti što se čovjek rodio na svijet.</p><p class="stih1"> <span class="brojRetka" id="22">22</span>Tako dakle i vi:</p><p class="stih1">sad ste u žalosti,</p><p class="stih1">no ja ću vas opet vidjeti;</p><p class="stih1">i srce će vam se radovati</p><p class="stih1">i radosti vaše nitko vam oteti neće.</p><p class="stih1"> <span class="brojRetka" id="23">23</span>U onaj me dan nećete ništa više pitati.</p><p class="stih1">Zaista, zaista, kažem vam:</p><p class="stih1">što god zaištete u Oca,</p><p class="stih1">dat će vam u moje ime.</p><p class="stih1"> <span class="brojRetka" id="24">24</span>Dosad niste iskali ništa u moje ime.</p><p class="stih1">Ištite i primit ćete</p><p class="stih1">da radost vaša bude potpuna!«</p><h4>Završetak govora: pobjeda nad svijetom</h4><p class="stih1"> <span class="brojRetka" id="25">25</span>»To sam vam govorio u poredbama.</p><p class="stih1">Dolazi čas</p><p class="stih1">kad vam više neću govoriti u poredbama,</p><p class="stih1">nego ću vam otvoreno navješćivati Oca.</p><p class="stih1"> <span class="brojRetka" id="26">26</span>U onaj dan</p><p class="stih1">iskat ćete u moje ime</p><p class="stih1">i ne velim vam da ću ja moliti Oca za vas.</p><p class="stih1"> <span class="brojRetka" id="27">27</span>Ta sâm vas Otac ljubi</p><p class="stih1">jer vi ste mene ljubili</p><p class="stih1">i vjerovali da sam ja od Boga izišao.</p><p class="stih1"> <span class="brojRetka" id="28">28</span>Izišao sam od Oca i došao na svijet.</p><p class="stih1">Opet ostavljam svijet i odlazim Ocu.«</p><p class="noviRedak"> </p><p class="pocetakParagrafa"> <span class="brojRetka" id="29">29</span>Kažu mu učenici: »Evo, sad otvoreno zboriš i nikakvom se poredbom ne služiš.  <span class="brojRetka" id="30">30</span>Sada znamo da sve znaš i ne treba da te tko pita. Stoga vjerujemo da si izišao od Boga.«</p><p class="pocetakParagrafa"> <span class="brojRetka" id="31">31</span>Odgovori im Isus:</p><p class="noviRedak"> </p><p class="stih1">»Sada vjerujete?</p><p class="stih1"> <span class="brojRetka" id="32">32</span>Evo dolazi čas i već je došao:</p><p class="stih1">raspršit ćete se svaki na svoju stranu</p><p class="stih1">i mene ostaviti sáma.</p><p class="stih1">No ja nisam sâm</p><p class="stih1">jer Otac je sa mnom.</p><p class="stih1"> <span class="brojRetka" id="33">33</span>To vam rekoh da u meni mir imate.</p><p class="stih1">U svijetu imate muku,</p><p class="stih1">ali hrabri budite –</p><p class="stih1">ja sam pobijedio svijet!«</p>