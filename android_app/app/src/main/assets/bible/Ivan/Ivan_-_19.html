<p class="pocetakParagrafa"> <span class="brojRetka" id="1">1</span>Tada Pilat uze i izbičeva Isusa.  <span class="brojRetka" id="2">2</span>A vojnici spletoše vijenac od trnja i staviše mu ga na glavu; i zaogrnuše ga grimiznim plaštem.  <span class="brojRetka" id="3">3</span>I prilazili su mu i govorili: »Zdravo, kralju židovski!« I pljuskali su ga.</p><p class="pocetakParagrafa"> <span class="brojRetka" id="4">4</span>A Pilat ponovno iziđe i reče im: »Evo vam ga izvodim da znate: ne nalazim na njemu nikakve krivice.«  <span class="brojRetka" id="5">5</span>Iziđe tada Isus s trnovim vijencem, u grimiznom plaštu. A Pilat im kaže: »Evo čovjeka!«  <span class="brojRetka" id="6">6</span>I kad ga ugledaše glavari svećenički i sluge, povikaše: »Raspni, raspni!« Kaže im Pilat: »Uzmite ga vi i raspnite jer ja ne nalazim na njemu krivice.«  <span class="brojRetka" id="7">7</span>Odgovoriše mu Židovi: »Mi imamo Zakon i po Zakonu on mora umrijeti jer se pravio Sinom Božjim.«</p><p class="pocetakParagrafa"> <span class="brojRetka" id="8">8</span>Kad je Pilat čuo te riječi, još se više prestraši  <span class="brojRetka" id="9">9</span>pa ponovno uđe u dvor i kaže Isusu: »Odakle si ti?« No Isus mu ne dade odgovora.  <span class="brojRetka" id="10">10</span>Tada mu Pilat reče: »Zar meni ne odgovaraš? Ne znaš li da imam vlast da te pustim i da imam vlast da te razapnem?«  <span class="brojRetka" id="11">11</span>Odgovori mu Isus: »Ne bi imao nada mnom nikakve vlasti da ti nije dano odozgor. Zbog toga ima veći grijeh onaj koji me predao tebi.«</p><p class="pocetakParagrafa"> <span class="brojRetka" id="12">12</span>Od tada ga je Pilat nastojao pustiti. No Židovi vikahu: »Ako ovoga pustiš, nisi prijatelj caru. Tko se god pravi kraljem, protivi se caru.«  <span class="brojRetka" id="13">13</span>Čuvši te riječi, Pilat izvede Isusa i posadi na sudačku stolicu na mjestu koje se zove Litostrotos – Pločnik, hebrejski Gabata –  <span class="brojRetka" id="14">14</span>a bijaše upravo priprava za Pashu, oko šeste ure – i kaže Židovima: »Evo kralja vašega!«  <span class="brojRetka" id="15">15</span>Oni na to povikaše: »Ukloni! Ukloni! Raspni ga!« Kaže im Pilat: »Zar kralja vašega da razapnem?« Odgovoriše glavari svećenički: »Mi nemamo kralja osim cara!«</p><p class="noviRedak"> <h4>Raspeće</h4><p class="pocetakParagrafa"> <span class="brojRetka" id="16">16</span>Tada im ga preda da se razapne. Uzeše dakle Isusa.  <span class="brojRetka" id="17">17</span>I noseći svoj križ, iziđe on na mjesto zvano Lubanjsko, hebrejski Golgota.  <span class="brojRetka" id="18">18</span>Ondje ga razapeše, a s njim i drugu dvojicu, s jedne i druge strane, a Isusa u sredini.</p><p class="pocetakParagrafa"> <span class="brojRetka" id="19">19</span>A napisa Pilat i natpis te ga postavi na križ. Bilo je napisano: »Isus Nazarećanin, kralj židovski.«  <span class="brojRetka" id="20">20</span>Taj su natpis čitali mnogi Židovi jer mjesto gdje je Isus bio raspet bijaše blizu grada, a bilo je napisano hebrejski, latinski i grčki.  <span class="brojRetka" id="21">21</span>Nato glavari svećenički rekoše Pilatu: »Nemoj pisati: ‘Kralj židovski’, nego da je on rekao: ‘Kralj sam židovski.’«  <span class="brojRetka" id="22">22</span>Pilat odgovori: »Što napisah, napisah!«</p><p class="noviRedak"> <h4>Dioba odjeće</h4><p class="pocetakParagrafa"> <span class="brojRetka" id="23">23</span>Vojnici pak, pošto razapeše Isusa, uzeše njegove haljine i razdijeliše ih na četiri dijela – svakom vojniku po dio. A uzeše i donju haljinu, koja bijaše nešivena, otkana u komadu odozgor dodolje.  <span class="brojRetka" id="24">24</span>Rekoše zato među sobom: »Ne derimo je, nego bacimo za nju kocku pa komu dopane« – da se ispuni Pismo koje veli:</p><p class="stih2">Razdijeliše među se haljine moje,</p><p class="noviRedak"> </p><p class="pocetakParagrafa">I vojnici učiniše tako.</p><p class="noviRedak"> <h4>Majka Isusova – majka učenika</h4><p class="pocetakParagrafa"> <span class="brojRetka" id="25">25</span>Uz križ su Isusov stajale majka njegova, zatim sestra njegove majke, Marija Kleofina, i Marija Magdalena.  <span class="brojRetka" id="26">26</span>Kad Isus vidje majku i kraj nje učenika kojega je ljubio, reče majci: »Ženo! Evo ti sina!« Zatim reče učeniku: »Evo ti majke!«  <span class="brojRetka" id="27">27</span>I od toga časa uze je učenik k sebi.</p><p class="noviRedak"> <h4>Isusova smrt</h4><p class="pocetakParagrafa"> <span class="brojRetka" id="28">28</span>Nakon toga, kako je Isus znao da je sve dovršeno, da bi se ispunilo Pismo, reče: »Žedan sam.« <span class="brojRetka" id="29">29</span>A ondje je stajala posuda puna octa. I natakoše na izopovu trsku spužvu natopljenu octom pa je primakoše njegovim ustima.</p><p class="pocetakParagrafa"> <span class="brojRetka" id="30">30</span>Čim Isus uze ocat, reče: »Dovršeno je!« I prignuvši glavu, preda duh.</p><p class="noviRedak"> <h4>Probodeni bok</h4><p class="pocetakParagrafa"> <span class="brojRetka" id="31">31</span>Kako bijaše Priprava, da ne bi tijela ostala na križu subotom, jer velik je dan bio one subote, Židovi zamoliše Pilata da se raspetima prebiju golijeni i da se skinu.  <span class="brojRetka" id="32">32</span>Dođoše dakle vojnici i prebiše golijeni prvomu i drugomu koji su s Isusom bili raspeti.  <span class="brojRetka" id="33">33</span>Kada dođoše do Isusa i vidješe da je već umro, ne prebiše mu golijeni,  <span class="brojRetka" id="34">34</span>nego mu jedan od vojnika kopljem probode bok i odmah poteče krv i voda.</p><p class="pocetakParagrafa"> <span class="brojRetka" id="35">35</span>Onaj koji je vidio svjedoči i istinito je svjedočanstvo njegovo. On zna da govori istinu da i vi vjerujete  <span class="brojRetka" id="36">36</span>jer se to dogodilo da se ispuni Pismo: Nijedna mu se kost neće slomiti. <span class="brojRetka" id="37">37</span>I drugo opet Pismo veli: Gledat će onoga koga su proboli.</p><p class="noviRedak"> <h4>Ukop Isusov</h4><p class="pocetakParagrafa"> <span class="brojRetka" id="38">38</span>Nakon toga Josip iz Arimateje, koji je – kriomice, u strahu od Židova – bio učenik Isusov, zamoli Pilata da smije skinuti tijelo Isusovo. I dopusti mu Pilat. Josip dakle ode i skine Isusovo tijelo.  <span class="brojRetka" id="39">39</span>A dođe i Nikodem – koji je ono prije bio došao Isusu noću – i donese sa sobom oko sto libara smjese smirne i aloja.  <span class="brojRetka" id="40">40</span>Uzmu dakle tijelo Isusovo i poviju ga u povoje s miomirisima, kako je u Židova običaj za ukop.</p><p class="pocetakParagrafa"> <span class="brojRetka" id="41">41</span>A na mjestu gdje je Isus bio raspet bijaše vrt i u vrtu nov grob u koji još nitko ne bijaše položen.  <span class="brojRetka" id="42">42</span>Ondje dakle zbog židovske Priprave, jer grob bijaše blizu, polože Isusa.</p></p></p></p></p></p></p>