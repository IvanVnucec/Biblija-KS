<h3>3. MUKA I SMRT</h3><h4>Isus izdan i uhvaćen</h4><p class="pocetakParagrafa"> <span class="brojRetka" id="1">1</span>To rekavši, zaputi se Isus sa svojim učenicima na drugu stranu potoka Cedrona. Ondje bijaše vrt u koji uđe Isus i njegovi učenici.  <span class="brojRetka" id="2">2</span>A poznavaše to mjesto i Juda, njegov izdajica, jer se Isus tu često sastajao sa svojim učenicima.  <span class="brojRetka" id="3">3</span>Juda onda uze četu i od svećeničkih glavara i farizeja sluge te dođe onamo sa zubljama, svjetiljkama i oružjem.</p><p class="pocetakParagrafa"> <span class="brojRetka" id="4">4</span>Znajući sve što će s njim biti, istupi Isus naprijed te ih upita: »Koga tražite?«  <span class="brojRetka" id="5">5</span>Odgovore mu: »Isusa Nazarećanina.« Reče im Isus: »Ja sam!« A stajaše s njima i Juda, njegov izdajica.  <span class="brojRetka" id="6">6</span>Kad im dakle reče: »Ja sam!« – oni ustuknuše i popadaše na zemlju.  <span class="brojRetka" id="7">7</span>Ponovno ih tada upita: »Koga tražite?« Oni odgovore: »Isusa Nazarećanina.«  <span class="brojRetka" id="8">8</span>Isus odvrati: »Rekoh vam da sam ja. Ako dakle mene tražite, pustite ove da odu« –  <span class="brojRetka" id="9">9</span>da se ispuni riječ koju reče: »Ne izgubih ni jednoga od onih koje si mi dao.«</p><p class="pocetakParagrafa"> <span class="brojRetka" id="10">10</span>A Šimun Petar isuče mač koji je imao uza se pa udari slugu velikoga svećenika i odsiječe mu desno uho. Sluga se zvao Malho.  <span class="brojRetka" id="11">11</span>Nato Isus reče Petru: »Djeni mač u korice! Čašu koju mi dade Otac zar da ne pijem?«</p><p class="pocetakParagrafa"> <span class="brojRetka" id="12">12</span>Tada četa, zapovjednik i židovski sluge uhvatiše Isusa te ga svezaše.</p><p class="noviRedak"> <h4>Isus pred Anom</h4><p class="pocetakParagrafa"> <span class="brojRetka" id="13">13</span>Odvedoše ga najprije Ani jer on bijaše tast Kajfe, velikoga svećenika one godine.  <span class="brojRetka" id="14">14</span>Kajfa pak ono svjetova Židove: »Bolje da jedan čovjek umre za narod.«</p><p class="noviRedak"> <h4>Zataja Petrova</h4><p class="pocetakParagrafa"> <span class="brojRetka" id="15">15</span>Za Isusom su išli Šimun Petar i drugi učenik. Taj učenik bijaše poznat s velikim svećenikom pa s Isusom uđe u dvorište velikoga svećenika.  <span class="brojRetka" id="16">16</span>Petar osta vani kod vrata. Tada taj drugi učenik, znanac velikoga svećenika, iziđe i reče vratarici te uvede Petra.  <span class="brojRetka" id="17">17</span>Nato će sluškinja, vratarica, Petru: »Da nisi i ti od učenika toga čovjeka?« On odvrati: »Nisam!«  <span class="brojRetka" id="18">18</span>A stajahu ondje sluge i stražari, raspirivahu žeravicu jer bijaše studeno i grijahu se. S njima je stajao i Petar i grijao se.</p><p class="noviRedak"> <h4>Veliki svećenik ispituje Isusa</h4><p class="pocetakParagrafa"> <span class="brojRetka" id="19">19</span>Veliki svećenik zapita Isusa o njegovim učenicima i o njegovu nauku.  <span class="brojRetka" id="20">20</span>Odgovori mu Isus: »Ja sam javno govorio svijetu. Uvijek sam naučavao u sinagogi i u Hramu gdje se skupljaju svi Židovi. Ništa nisam u tajnosti govorio.  <span class="brojRetka" id="21">21</span>Zašto mene pitaš? Pitaj one koji su slušali što sam im govorio. Oni eto znaju što sam govorio.«  <span class="brojRetka" id="22">22</span>Na te njegove riječi jedan od nazočnih slugu pljusne Isusa govoreći: »Tako li odgovaraš velikom svećeniku?«  <span class="brojRetka" id="23">23</span>Odgovori mu Isus: »Ako sam krivo rekao, dokaži da je krivo! Ako li pravo, zašto me udaraš?«  <span class="brojRetka" id="24">24</span>Ana ga zatim posla svezana Kajfi, velikom svećeniku.</p><p class="noviRedak"> <h4>Petar ponovno zatajuje Isusa</h4><p class="pocetakParagrafa"> <span class="brojRetka" id="25">25</span>Šimun Petar stajao je ondje i grijao se. Rekoše mu: »Da nisi i ti od njegovih učenika?« On zanijeka: »Nisam!«  <span class="brojRetka" id="26">26</span>Nato će jedan od slugu velikog svećenika, rođak onoga komu je Petar bio odsjekao uho: »Nisam li te ja vidio u vrtu s njime?«  <span class="brojRetka" id="27">27</span>I Petar opet zanijeka, a pijetao odmah zapjeva.</p><p class="noviRedak"> <h4>Isus pred Pilatom</h4><p class="pocetakParagrafa"> <span class="brojRetka" id="28">28</span>Nato odvedoše Isusa od Kajfe u dvor upraviteljev. Bilo je rano jutro. I oni ne uđoše da se ne okaljaju, već da mognu blagovati pashu.  <span class="brojRetka" id="29">29</span>Pilat tada iziđe pred njih i upita: »Kakvu tužbu iznosite protiv ovoga čovjeka?«  <span class="brojRetka" id="30">30</span>Odgovore mu: »Kad on ne bi bio zločinac, ne bismo ga predali tebi.«  <span class="brojRetka" id="31">31</span>Reče im nato Pilat: »Uzmite ga vi i sudite mu po svom zakonu.« Odgovoriše mu Židovi: »Nama nije dopušteno nikoga pogubiti« –  <span class="brojRetka" id="32">32</span>da se ispuni riječ Isusova kojom je označio kakvom mu je smrću umrijeti.</p><p class="pocetakParagrafa"> <span class="brojRetka" id="33">33</span>Nato Pilat uđe opet u dvor, pozove Isusa i upita ga: »Ti li si židovski kralj?«  <span class="brojRetka" id="34">34</span>Isus odgovori: »Govoriš li ti to sam od sebe ili ti to drugi rekoše o meni?«  <span class="brojRetka" id="35">35</span>Pilat odvrati: »Zar sam ja Židov? Tvoj narod i glavari svećenički predadoše te meni. Što si učinio?«</p><p class="pocetakParagrafa"> <span class="brojRetka" id="36">36</span>Odgovori Isus: »Kraljevstvo moje nije od ovoga svijeta. Kad bi moje kraljevstvo bilo od ovoga svijeta, moje bi se sluge borile da ne budem predan Židovima. Ali kraljevstvo moje nije odavde.«  <span class="brojRetka" id="37">37</span>Nato mu reče Pilat: »Ti si dakle kralj?« Isus odgovori: »Ti kažeš: ja sam kralj. Ja sam se zato rodio i došao na svijet da svjedočim za istinu. Tko je god od istine, sluša moj glas.«  <span class="brojRetka" id="38">38</span>Reče mu Pilat: »Što je istina?«</p><p class="noviRedak"> <h4>Isus osuđen na smrt</h4><p class="pocetakParagrafa"> <span class="brojRetka" id="39">39</span>Rekavši to, opet iziđe pred Židove i reče im: »Ja ne nalazim na njemu nikakve krivice. A u vas je običaj da vam o Pashi nekoga pustim. Hoćete li dakle da vam pustim kralja židovskoga?«  <span class="brojRetka" id="40">40</span>Povikaše nato opet: »Ne toga, nego Barabu!« A Baraba bijaše razbojnik.</p></p></p></p></p></p></p>