<h4>Prepirka o farizejskim predajama</h4><p class="pocetakParagrafa"> <span class="brojRetka" id="1">1</span>Skupe se oko njega farizeji i neki od pismoznanaca koji dođoše iz Jeruzalema.  <span class="brojRetka" id="2">2</span>I opaze da neki njegovi učenici jedu kruh nečistih, to jest neopranih ruku.</p><p class="pocetakParagrafa"> <span class="brojRetka" id="3">3</span>A farizeji i svi Židovi ne jedu ako prije temeljito ne operu ruke; drže se predaje starih.  <span class="brojRetka" id="4">4</span>Niti s trga što jedu ako prije ne operu. Mnogo toga još ima što zbog predaje drže: pranje čaša, vrčeva i lonaca.</p><p class="pocetakParagrafa"> <span class="brojRetka" id="5">5</span>Zato farizeji i pismoznanci upitaju Isusa: »Zašto tvoji učenici ne postupaju po predaji starih, nego nečistih ruku blaguju?«</p><p class="pocetakParagrafa"> <span class="brojRetka" id="6">6</span>A on im reče: »Dobro prorokova Izaija o vama, licemjeri, kad napisa:</p><p class="stih1">Ovaj me narod usnama časti,</p><p class="stih2">a srce mu je daleko od mene.</p><p class="stih1"> <span class="brojRetka" id="7">7</span>Uzalud me štujunaučavajući nauke – uredbe ljudske.</p><p class="pocetakParagrafa"> <span class="brojRetka" id="8">8</span>Napustili ste zapovijed Božju, a držite se predaje ljudske.«</p><p class="pocetakParagrafa"> <span class="brojRetka" id="9">9</span>Još im govoraše: »Lijepo! Dokidate Božju zapovijed da biste sačuvali svoju predaju.  <span class="brojRetka" id="10">10</span>Mojsije doista reče: Poštuj oca svoga i majku svoju. I: Tko prokune oca ili majku, smrću neka se kazni. <span class="brojRetka" id="11">11</span>A vi velite: ‘Rekne li tko ocu ili majci: Pomoć koja te od mene ide neka bude ‘korban’, to jest sveti dar’,  <span class="brojRetka" id="12">12</span>takvome više ne dopuštate ništa učiniti za oca ili majku.  <span class="brojRetka" id="13">13</span>Tako dokidate riječ Božju svojom predajom, koju sami sebi predadoste. I još štošta tomu slično činite.«  <span class="brojRetka" id="14">14</span>Tada ponovno dozove mnoštvo i stane govoriti: »Poslušajte me svi i razumijte!  <span class="brojRetka" id="15">15</span>Ništa što izvana ulazi u čovjeka ne može ga onečistiti, nego što iz čovjeka izlazi – to ga onečišćuje.  <span class="brojRetka" id="16">16</span>Tko ima uši da čuje, neka čuje!«</p><p class="pocetakParagrafa"> <span class="brojRetka" id="17">17</span>I kad od mnoštva uđe u kuću, upitaše ga učenici za prispodobu.  <span class="brojRetka" id="18">18</span>I reče im: »Tako? Ni vi ne razumijete? Ne shvaćate li da čovjeka ne može onečistiti što u nj ulazi  <span class="brojRetka" id="19">19</span>jer mu ne ulazi u srce, nego u utrobu te izlazi u zahod?« Tako on očisti sva jela.</p><p class="pocetakParagrafa"> <span class="brojRetka" id="20">20</span>Još dometnu: »Što iz čovjeka izlazi, to onečišćuje čovjeka.  <span class="brojRetka" id="21">21</span>Ta iznutra, iz srca čovječjega, izlaze zle namisli, bludništva, krađe, ubojstva,  <span class="brojRetka" id="22">22</span>preljubi, lakomstva, opakosti, prijevara, razuzdanost, zlo oko, psovka, uznositost, bezumlje.  <span class="brojRetka" id="23">23</span>Sva ta zla iznutra izlaze i onečišćuju čovjeka.«</p><p class="noviRedak"> <h2>III. ISUSOVO DJELOVANJE IZVAN GALILEJE</h2><h4>Vjera jedne strankinje</h4><p class="pocetakParagrafa"> <span class="brojRetka" id="24">24</span>Odande otiđe u kraj tirski. I uđe u neku kuću. Htio je da nitko ne sazna, ali se nije mogao sakriti,  <span class="brojRetka" id="25">25</span>nego odmah doču žena koje kćerkica imaše duha nečistoga. Ona dođe i pade mu pred noge.  <span class="brojRetka" id="26">26</span>A žena bijaše Grkinja, Sirofeničanka rodom. I moljaše ga da joj iz kćeri istjera zloduha.  <span class="brojRetka" id="27">27</span>A on joj govoraše: »Pusti da se prije nasite djeca! Ne priliči uzeti kruh djeci i baciti ga psićima.«  <span class="brojRetka" id="28">28</span>A ona će mu: »Da, Gospodine! Ali i psići ispod stola jedu od mrvica dječjih.«  <span class="brojRetka" id="29">29</span>Reče joj: »Zbog te riječi idi, izišao je iz tvoje kćeri zloduh.«  <span class="brojRetka" id="30">30</span>I ode kući te nađe dijete gdje leži na postelji, a zloduh je bio izišao.</p><p class="noviRedak"> <h4>Ozdravljenje gluhog mucavca</h4><p class="pocetakParagrafa"> <span class="brojRetka" id="31">31</span>Zatim se ponovno vrati iz krajeva tirskih pa preko Sidona dođe Galilejskom moru, u krajeve dekapolske.</p><p class="pocetakParagrafa"> <span class="brojRetka" id="32">32</span>Donesu mu nekoga gluhog mucavca pa ga zamole da stavi na nj ruku.  <span class="brojRetka" id="33">33</span>On ga uzme nasamo od mnoštva, utisne svoje prste u njegove uši, zatim pljune i dotakne se njegova jezika.  <span class="brojRetka" id="34">34</span>Upravi pogled u nebo, uzdahne i kaže mu: »Effata!« – to će reći: »Otvori se!«  <span class="brojRetka" id="35">35</span>I odmah mu se otvoriše uši i razdriješi spona jezika te stade govoriti razgovijetno.</p><p class="pocetakParagrafa"> <span class="brojRetka" id="36">36</span>A Isus im zabrani da nikome ne kazuju. No što im je on više branio, oni su to više razglašavali  <span class="brojRetka" id="37">37</span>i preko svake mjere zadivljeni govorili: »Dobro je sve učinio! Gluhima daje čuti, nijemima govoriti!«</p></p></p>