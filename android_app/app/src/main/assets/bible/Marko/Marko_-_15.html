<h4>Pred Pilatom</h4><p class="pocetakParagrafa"> <span class="brojRetka" id="1">1</span>Odmah izjutra glavari svećenički zajedno sa starješinama i pismoznancima – cijelo Vijeće – upriličili su vijećanje pa Isusa svezali, odveli i predali Pilatu.  <span class="brojRetka" id="2">2</span>I upita ga Pilat: »Ti li si kralj židovski?« On mu odgovori: »Ti kažeš.«  <span class="brojRetka" id="3">3</span>I glavari ga svećenički teško optuživahu.  <span class="brojRetka" id="4">4</span>Pilat ga opet upita: »Ništa ne odgovaraš? Gle, koliko te optužuju.«  <span class="brojRetka" id="5">5</span>A Isus ništa više ne odgovori te se Pilat čudio.</p><p class="pocetakParagrafa"> <span class="brojRetka" id="6">6</span>O Blagdanu bi im pustio uznika koga bi zaiskali.  <span class="brojRetka" id="7">7</span>A zajedno s pobunjenicima koji u pobuni počiniše umorstvo bijaše u okove bačen čovjek zvani Baraba.  <span class="brojRetka" id="8">8</span>I uziđe svjetina te poče od Pilata iskati ono što im običavaše činiti.  <span class="brojRetka" id="9">9</span>A on im odgovori: »Hoćete li da vam pustim kralja židovskoga?«  <span class="brojRetka" id="10">10</span>Znao je doista da ga glavari svećenički bijahu predali iz zavisti.  <span class="brojRetka" id="11">11</span>Ali glavari svećenički podjare svjetinu da traži neka im radije pusti Barabu.  <span class="brojRetka" id="12">12</span>Pilat ih opet upita: »Što dakle da učinim s ovim kojega zovete kraljem židovskim?«  <span class="brojRetka" id="13">13</span>A oni opet povikaše: »Raspni ga!«  <span class="brojRetka" id="14">14</span>Reče im Pilat: »Ta što je zla učinio?« Povikaše još jače: »Raspni ga!«  <span class="brojRetka" id="15">15</span>Hoteći ugoditi svjetini, Pilat im pusti Barabu, a Isusa izbičeva i preda da se razapne.</p><p class="noviRedak"> <h4>Trnov vijenac</h4><p class="pocetakParagrafa"> <span class="brojRetka" id="16">16</span>Vojnici ga odvedu u unutarnjost dvora, to jest u pretorij, pa sazovu cijelu četu  <span class="brojRetka" id="17">17</span>i zaogrnu ga grimizom; spletu trnov vijenac i stave mu na glavu  <span class="brojRetka" id="18">18</span>te ga stanu pozdravljati: »Zdravo, kralju židovski!«  <span class="brojRetka" id="19">19</span>I udarahu ga trskom po glavi, pljuvahu po njemu i klanjahu mu se prigibajući koljena.  <span class="brojRetka" id="20">20</span>A pošto ga izrugaše, svukoše mu grimiz i obukoše mu njegove haljine.</p><p class="noviRedak"> <h4>Raspeće</h4><p class="pocetakParagrafa">I izvedu ga da ga razapnu.  <span class="brojRetka" id="21">21</span>I prisile nekog prolaznika koji je dolazio s polja, Šimuna Cirenca, oca Aleksandrova i Rufova, da mu ponese križ.</p><p class="pocetakParagrafa"> <span class="brojRetka" id="22">22</span>I dovuku ga na mjesto Golgotu, što znači Lubanjsko mjesto.  <span class="brojRetka" id="23">23</span>I nuđahu mu piti namirisana vina, ali on ne uze.  <span class="brojRetka" id="24">24</span>Kad ga razapeše, razdijele među se haljine njegove bacivši za njih kocku – što će tko uzeti.  <span class="brojRetka" id="25">25</span>A bijaše treća ura kad ga razapeše.  <span class="brojRetka" id="26">26</span>Bijaše napisan i natpis o njegovoj krivici: »Kralj židovski.«  <span class="brojRetka" id="27">27</span>A zajedno s njime razapnu i dva razbojnika, jednoga njemu zdesna, drugoga slijeva.</p><p class="pocetakParagrafa"> <span class="brojRetka" id="29">29</span>Prolaznici su ga pogrđivali mašući glavama: »Ej, ti, koji razvaljuješ Hram i sagradiš ga za tri dana,  <span class="brojRetka" id="30">30</span>spasi sam sebe, siđi s križa!«  <span class="brojRetka" id="31">31</span>Slično i glavari svećenički s pismoznancima rugajući se govorahu jedni drugima: »Druge je spasio, sebe ne može spasiti!  <span class="brojRetka" id="32">32</span>Krist, kralj Izraelov! Neka sad siđe s križa da vidimo i povjerujemo!« Vrijeđahu ga i oni koji bijahu s njim raspeti.</p><p class="noviRedak"> <h4>Isusova smrt</h4><p class="pocetakParagrafa"> <span class="brojRetka" id="33">33</span>A o šestoj uri tama nasta po svoj zemlji – sve do ure devete.  <span class="brojRetka" id="34">34</span>O devetoj uri povika Isus iza glasa: »Eloi, Eloi lama sabahtani?« To znači: »Bože moj, Bože moj, zašto si me ostavio?« <span class="brojRetka" id="35">35</span>Neki od nazočnih čuvši to govorahu: »Gle, Iliju zove.«  <span class="brojRetka" id="36">36</span>A jedan otrča, natopi spužvu octom, natakne na trsku i pruži mu piti govoreći: »Pustite da vidimo hoće li doći Ilija da ga skine.«</p><p class="pocetakParagrafa"> <span class="brojRetka" id="37">37</span>A Isus zavapi jakim glasom i izdahnu.</p><p class="pocetakParagrafa"> <span class="brojRetka" id="38">38</span>I zavjesa se hramska razdrije nadvoje, odozgor dodolje.  <span class="brojRetka" id="39">39</span>A kad satnik koji stajaše njemu nasuprot vidje da tako izdahnu, reče: »Zaista, ovaj čovjek bijaše Sin Božji!«</p><p class="noviRedak"> <h4>Žene na Golgoti</h4><p class="pocetakParagrafa"> <span class="brojRetka" id="40">40</span>Izdaleka promatrahu i neke žene: među njima Marija Magdalena i Marija, majka Jakova Mlađega i Josipa, i Saloma –  <span class="brojRetka" id="41">41</span>te su ga pratile kad bijaše u Galileji i posluživale mu – i mnoge druge koje uziđoše s njim u Jeruzalem.</p><p class="noviRedak"> <h4>Isusov ukop</h4><p class="pocetakParagrafa"> <span class="brojRetka" id="42">42</span>A uvečer, budući da je bila Priprava, to jest predvečerje subote,  <span class="brojRetka" id="43">43</span>dođe Josip iz Arimateje, ugledan vijećnik, koji također iščekivaše kraljevstvo Božje: odvaži se, uđe k Pilatu i zaiska tijelo Isusovo.  <span class="brojRetka" id="44">44</span>Pilat se začudi da je već umro pa dozva satnika i upita ga je li odavna umro.  <span class="brojRetka" id="45">45</span>Kad sazna od satnika, darova Josipu tijelo.  <span class="brojRetka" id="46">46</span>Josip kupi platno, skine tijelo i zavije ga u platno te položi u grob koji bijaše izduben iz stijene. I dokotrlja kamen na grobna vrata.</p><p class="pocetakParagrafa"> <span class="brojRetka" id="47">47</span>A Marija Magdalena i Marija Josipova promatrahu kamo ga polažu.</p></p></p></p></p></p>