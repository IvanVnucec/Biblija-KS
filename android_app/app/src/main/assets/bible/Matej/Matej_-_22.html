<h4>Prispodoba o svadbenoj gozbi</h4><p class="pocetakParagrafa"> <span class="brojRetka" id="1">1</span>Isus im ponovno prozbori u prispodobama:  <span class="brojRetka" id="2">2</span>»Kraljevstvo je nebesko kao kad neki kralj pripravi svadbu sinu svomu.  <span class="brojRetka" id="3">3</span>Posla sluge da pozovu uzvanike na svadbu. No oni ne htjedoše doći.  <span class="brojRetka" id="4">4</span>Opet posla druge sluge govoreći: ‘Recite uzvanicima: Evo, objed sam ugotovio. Junci su moji i tovljenici poklani i sve pripravljeno. Dođite na svadbu!’«</p><p class="pocetakParagrafa"> <span class="brojRetka" id="5">5</span>»Ali oni ne mareći odoše – jedan na svoju njivu, drugi za svojom trgovinom.  <span class="brojRetka" id="6">6</span>Ostali uhvate njegove sluge, zlostave ih i ubiju.  <span class="brojRetka" id="7">7</span>Nato se kralj razgnjevi, posla svoju vojsku i pogubi one ubojice, a grad im spali.«</p><p class="pocetakParagrafa"> <span class="brojRetka" id="8">8</span>»Tada kaže slugama: ‘Svadba je, evo, pripravljena, ali uzvanici ne bijahu dostojni.  <span class="brojRetka" id="9">9</span>Pođite stoga na raskrižja i koga god nađete, pozovite na svadbu!’«</p><p class="pocetakParagrafa"> <span class="brojRetka" id="10">10</span>»Sluge iziđoše na putove i sabraše sve koje nađoše – i zle i dobre. I svadbena se dvorana napuni gostiju.  <span class="brojRetka" id="11">11</span>Kad kralj uđe pogledati goste, spazi ondje čovjeka koji ne bijaše odjeven u svadbeno ruho.  <span class="brojRetka" id="12">12</span>Kaže mu: ‘Prijatelju, kako si ovamo ušao bez svadbenoga ruha?’ A on zanijemi.  <span class="brojRetka" id="13">13</span>Tada kralj reče poslužiteljima: ‘Svežite mu ruke i noge i bacite ga van u tamu, gdje će biti plač i škrgut zubi.’  <span class="brojRetka" id="14">14</span>Doista, mnogo je zvanih, malo izabranih.«</p><p class="noviRedak"> <h4>Porez caru</h4><p class="pocetakParagrafa"> <span class="brojRetka" id="15">15</span>Tada farizeji odoše i održaše vijeće kako da Isusa uhvate u riječi.  <span class="brojRetka" id="16">16</span>Pošalju k njemu svoje učenike s herodovcima da ga upitaju: »Učitelju! Znamo da si istinit te po istini putu Božjem učiš i ne mariš tko je tko jer nisi pristran.  <span class="brojRetka" id="17">17</span>Reci nam, dakle, što ti se čini: je li dopušteno dati porez caru ili nije?«</p><p class="pocetakParagrafa"> <span class="brojRetka" id="18">18</span>Znajući njihovu opakost, reče Isus: »Zašto me iskušavate, licemjeri?  <span class="brojRetka" id="19">19</span>Pokažite mi porezni novac!« Pružiše mu denar.  <span class="brojRetka" id="20">20</span>On ih upita: »Čija je ovo slika i natpis?«  <span class="brojRetka" id="21">21</span>Odgovore: »Carev.« Kaže im: »Podajte dakle caru carevo, a Bogu Božje.«</p><p class="pocetakParagrafa"> <span class="brojRetka" id="22">22</span>Čuvši to, zadive se pa ga ostave i odu.</p><p class="noviRedak"> <h4>Uskrsnuće mrtvih</h4><p class="pocetakParagrafa"> <span class="brojRetka" id="23">23</span>Toga dana pristupiše k njemu saduceji, koji vele da nema uskrsnuća, i upitaše ga:  <span class="brojRetka" id="24">24</span>»Učitelju, Mojsije reče: Umre li tko bez djece, neka se njegov brat oženi njegovom ženom te podigne porod bratu svomu. <span class="brojRetka" id="25">25</span>Bijahu tako u nas sedmorica braće. Prvi se oženi i umrije bez poroda ostavivši ženu svom bratu.  <span class="brojRetka" id="26">26</span>Tako i drugi i treći, sve do sedmoga.  <span class="brojRetka" id="27">27</span>A nakon svih umrije i žena.  <span class="brojRetka" id="28">28</span>Kojemu će dakle od te sedmorice biti žena o uskrsnuću? Jer sva su je sedmorica imala.«</p><p class="pocetakParagrafa"> <span class="brojRetka" id="29">29</span>Odgovori im Isus: »U zabludi ste jer ne razumijete Pisama ni sile Božje.  <span class="brojRetka" id="30">30</span>Ta o uskrsnuću niti se žene niti udaju, nego su kao anđeli na nebu.  <span class="brojRetka" id="31">31</span>A što se tiče uskrsnuća mrtvih, zar niste čitali što vam reče Bog:  <span class="brojRetka" id="32">32</span>Ja sam Bog Abrahamov, Bog Izakov i Bog Jakovljev? Nije on Bog mrtvih, nego živih!«</p><p class="pocetakParagrafa"> <span class="brojRetka" id="33">33</span>Čuvši to, mnoštvo osta zaneseno njegovim naukom.</p><p class="noviRedak"> <h4>Najveća zapovijed</h4><p class="pocetakParagrafa"> <span class="brojRetka" id="34">34</span>A kad su farizeji čuli kako ušutka saduceje, okupiše se,  <span class="brojRetka" id="35">35</span>a jedan od njih, zakonoznanac, da ga iskuša, upita:  <span class="brojRetka" id="36">36</span>»Učitelju, koja ja zapovijed najveća u Zakonu?«  <span class="brojRetka" id="37">37</span>A on mu reče: »Ljubi Gospodina Boga svojega svim srcem svojim, i svom dušom svojom, i svim umom svojim.  <span class="brojRetka" id="38">38</span>To je najveća i prva zapovijed.  <span class="brojRetka" id="39">39</span>Druga, ovoj slična: Ljubi svoga bližnjega kao sebe samoga. <span class="brojRetka" id="40">40</span>O tim dvjema zapovijedima visi sav Zakon i Proroci.«</p><p class="noviRedak"> <h4>Krist, sin i Gospodin Davidov</h4><p class="pocetakParagrafa"> <span class="brojRetka" id="41">41</span>Kad se farizeji skupiše, upita ih Isus:  <span class="brojRetka" id="42">42</span>»Što mislite o Kristu? Čiji je on sin?« Kažu mu: »Davidov.«  <span class="brojRetka" id="43">43</span>A on će njima: »Kako ga onda David u Duhu naziva Gospodinom, kad veli:</p><p class="noviRedak"> </p><p class="stih1"> <span class="brojRetka" id="44">44</span>Reče Gospod Gospodinu mojemu:</p><p class="stih2">‘Sjedi mi zdesna</p><p class="stih1">dok ne položim neprijatelje tvoje</p><p class="stih2">za podnožje nogama tvojim?’</p><p class="noviRedak"> </p><p class="pocetakParagrafa"> <span class="brojRetka" id="45">45</span>Ako ga dakle David naziva Gospodinom, kako mu je sin?«  <span class="brojRetka" id="46">46</span>I nitko mu nije mogao odgovoriti ni riječi, niti se od toga dana tko usudio upitati ga bilo što.</p></p></p></p></p>