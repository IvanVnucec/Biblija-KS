<h4>Herod i Isus</h4><p class="pocetakParagrafa"> <span class="brojRetka" id="1">1</span>U ono vrijeme doču Herod tetrarh za Isusa  <span class="brojRetka" id="2">2</span>pa reče svojim slugama: »To je Ivan Krstitelj! On uskrsnu od mrtvih i zato čudesne sile djeluju u njemu.«  <span class="brojRetka" id="3">3</span>Herod doista bijaše uhitio Ivana te ga svezana bacio u tamnicu zbog Herodijade, žene brata svoga Filipa.  <span class="brojRetka" id="4">4</span>Jer Ivan mu govoraše: »Ne smiješ je imati!«  <span class="brojRetka" id="5">5</span>Htjede ga ubiti, ali se bojao naroda jer su ga smatrali prorokom.  <span class="brojRetka" id="6">6</span>Na Herodov rođendan zaplesa kći Herodijadina pred svima i svidje se Herodu.  <span class="brojRetka" id="7">7</span>Zato se zakle dati joj što god zaište.  <span class="brojRetka" id="8">8</span>A ona nagovorena od matere: »Daj mi«, reče, »ovdje na pladnju glavu Ivana Krstitelja.«  <span class="brojRetka" id="9">9</span>Ražalosti se kralj, ali zbog zakletve i sustolnika zapovjedi da se dade.  <span class="brojRetka" id="10">10</span>Posla odrubiti glavu Ivanu u tamnici.  <span class="brojRetka" id="11">11</span>I doniješe glavu njegovu na pladnju, dadoše djevojci, a ona je odnije materi.</p><p class="pocetakParagrafa"> <span class="brojRetka" id="12">12</span>A učenici njegovi dođu, uzmu njegovo tijelo i pokopaju ga pa odu i jave Isusu.</p><p class="noviRedak"> <h4>Isus hrani pet tisuća ljudi</h4><p class="pocetakParagrafa"> <span class="brojRetka" id="13">13</span>Kad je Isus to čuo, povuče se odande lađom na samotno mjesto, u osamu. Dočuo to narod pa pohrli pješice za njim iz gradova.  <span class="brojRetka" id="14">14</span>Kad on iziđe, vidje silan svijet, sažali mu se nad njim te izliječi njegove bolesnike.</p><p class="pocetakParagrafa"> <span class="brojRetka" id="15">15</span>Uvečer mu pristupe učenici pa mu reknu: »Pust je ovo kraj i već je kasno. Otpusti dakle svijet: neka odu po selima kupiti hrane.«  <span class="brojRetka" id="16">16</span>A Isus im reče: »Ne treba da idu, dajte im vi jesti.«  <span class="brojRetka" id="17">17</span>Oni mu kažu: »Nemamo ovdje ništa osim pet kruhova i dvije ribe.«  <span class="brojRetka" id="18">18</span>A on će im: »Donesite mi ih ovamo.«  <span class="brojRetka" id="19">19</span>I zapovjedi da mnoštvo posjeda po travi.</p><p class="pocetakParagrafa">On uze pet kruhova i dvije ribe, pogleda na nebo, izreče blagoslov pa razlomi i dade kruhove učenicima, a učenici mnoštvu.</p><p class="pocetakParagrafa"> <span class="brojRetka" id="20">20</span>I jeli su svi i nasitili se. Od preteklih ulomaka nakupiše dvanaest punih košara.  <span class="brojRetka" id="21">21</span>A blagovalo je oko pet tisuća muškaraca, osim žena i djece.</p><p class="noviRedak"> <h4>Isus hoda po vodi</h4><p class="pocetakParagrafa"> <span class="brojRetka" id="22">22</span>I odmah prisili učenike da uđu u lađu i da se prebace prijeko dok on otpusti mnoštvo.  <span class="brojRetka" id="23">23</span>A pošto otpusti mnoštvo, uziđe na goru, nasamo, da se pomoli. Uvečer bijaše ondje sam.</p><p class="pocetakParagrafa"> <span class="brojRetka" id="24">24</span>Lađa se već mnogo stadija bila otisnula od kraja, šibana valovima. Bijaše protivan vjetar.  <span class="brojRetka" id="25">25</span>O četvrtoj noćnoj straži dođe on k njima hodeći po moru.  <span class="brojRetka" id="26">26</span>A učenici, ugledavši ga kako hodi po moru, prestrašeni rekoše: »Utvara!« I od straha kriknuše.  <span class="brojRetka" id="27">27</span>Isus im odmah progovori: »Hrabro samo! Ja sam! Ne bojte se!«  <span class="brojRetka" id="28">28</span>Petar prihvati i reče: »Gospodine, ako si ti, zapovjedi mi da dođem k tebi po vodi!«  <span class="brojRetka" id="29">29</span>A on mu reče: »Dođi!« I Petar siđe s lađe te, hodeći po vodi, pođe k Isusu.  <span class="brojRetka" id="30">30</span>Ali kad spazi vjetar, poplaši se, počne tonuti te krikne: »Gospodine, spasi me!«  <span class="brojRetka" id="31">31</span>Isus odmah pruži ruku, dohvati ga i kaže mu: »Malovjerni, zašto si posumnjao?«  <span class="brojRetka" id="32">32</span>Kad uđoše u lađu, utihnu vjetar.  <span class="brojRetka" id="33">33</span>A oni na lađi poklone mu se ničice govoreći: »Uistinu, ti si Sin Božji!«</p><p class="noviRedak"> <h4>Ozdravljenja u genezaretskom kraju</h4><p class="pocetakParagrafa"> <span class="brojRetka" id="34">34</span>Pošto preploviše, dođu na kraj, u Genezaret.  <span class="brojRetka" id="35">35</span>I ljudi ga onoga kraja prepoznaju pa razglase po svoj onoj okolici. I donošahu mu sve bolesnike  <span class="brojRetka" id="36">36</span>te ga moljahu da se samo dotaknu skuta njegove haljine. I koji bi se dotakli, ozdravili bi.</p></p></p></p>