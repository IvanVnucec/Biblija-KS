<h2>PSALAM 82 (81)</h2><h3>Protiv nepravednih sudaca</h3><p class="stih1"> <span class="brojRetka" id="1">1</span>Psalam.</p><p class="stih2">Asafov.</p><p class="stih1">Bog ustaje u skupštini »bogova«,</p><p class="stih2">usred »bogova« sud održava.</p><p class="noviRedak"> </p><p class="stih1"> <span class="brojRetka" id="2">2</span>»Dokle ćete sudit’ krivo,</p><p class="stih2">ić’ na ruku bezbožnima?</p><p class="stih1"> <span class="brojRetka" id="3">3</span>Štitite slaba i sirotu,</p><p class="stih2">vratite pravicu jadniku i siromahu!</p><p class="stih1"> <span class="brojRetka" id="4">4</span>Izbavite potlačenog i ubogog:</p><p class="stih2">istrgnite ga iz ruku bezbožnih!«</p><p class="noviRedak"> </p><p class="stih1"> <span class="brojRetka" id="5">5</span>Ne shvaćaju nit’ razumiju,</p><p class="stih2">po mraku hodaju:</p><p class="stih2">poljuljani su svi temelji zemlje.</p><p class="stih1"> <span class="brojRetka" id="6">6</span>Rekoh doduše: »Vi ste bogovi</p><p class="stih2">i svi ste sinovi Višnjega!</p><p class="stih1"> <span class="brojRetka" id="7">7</span>Ali ćete k’o svi ljudi umrijeti,</p><p class="stih2">past ćete kao svatko od velikih!«</p><p class="noviRedak"> </p><p class="stih1"> <span class="brojRetka" id="8">8</span>Ustani, Bože, i sudi zemlju,</p><p class="stih2">jer si s pravom gospodar svih naroda.</p>