<h2>PSALAM 6</h2><h3>Vapaj u nevolji</h3><p class="stih1"> <span class="brojRetka" id="1">1</span>Zborovođi. Uz žičano glazbalo. U oktavi.</p><p class="stih2">Psalam. Davidov.</p><p class="stih1"> <span class="brojRetka" id="2">2</span>Jahve, nemoj me karati u srdžbi svojoj,</p><p class="stih2">ne kažnjavaj me u svojoj jarosti!</p><p class="stih1"> <span class="brojRetka" id="3">3</span>Smiluj mi se, Jahve, jer sam iznemog’o,</p><p class="stih2">Jahve, ozdravi me jer dršću kosti moje.</p><p class="noviRedak"> </p><p class="stih1"> <span class="brojRetka" id="4">4</span>Duboko mi je duša potresena,</p><p class="stih2">a ti, o Jahve – dokle ćeš?</p><p class="stih1"> <span class="brojRetka" id="5">5</span>Vrati se, Jahve, dušu mi izbavi,</p><p class="stih2">spasi me rad’ svoje dobrote:</p><p class="stih1"> <span class="brojRetka" id="6">6</span>jer među mrtvima tko te se sjeća,</p><p class="stih2">u podzemlju tko ti hvale pjeva?</p><p class="noviRedak"> </p><p class="stih1"> <span class="brojRetka" id="7">7</span>Iznemogoh od pusta jecanja,</p><p class="stih2">u noći postelju plačem zalijevam,</p><p class="stih2">suzama ležaj natapam.</p><p class="stih1"> <span class="brojRetka" id="8">8</span>Od žalosti oko mi gasne i slabi,</p><p class="stih2">jer su mnogi neprijatelji moji.</p><p class="noviRedak"> </p><p class="stih1"> <span class="brojRetka" id="9">9</span>Odstupite od mene, svi opaki,</p><p class="stih2">jer je Jahve plač moj čuo.</p><p class="stih1"> <span class="brojRetka" id="10">10</span>Čuo je Jahve molbu moju,</p><p class="stih2">Jahve je primio moju molitvu.</p><p class="stih1"> <span class="brojRetka" id="11">11</span>Neka se postide i užasno zbune svi moji dušmani,</p><p class="stih2">i puni srama neka smjesta odstupe.</p>