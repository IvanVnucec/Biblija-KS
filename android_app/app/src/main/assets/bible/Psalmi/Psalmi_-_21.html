<h2>PSALAM 21 (20)</h2><h3>Zahvala za kralja</h3><p class="stih1"> <span class="brojRetka" id="1">1</span>Zborovođi.</p><p class="stih2">Psalam. Davidov.</p><p class="stih1"> <span class="brojRetka" id="2">2</span>Jahve, zbog tvoje se moći kralj veseli,</p><p class="stih2">zbog pomoći tvoje radosno kliče.</p><p class="stih1"> <span class="brojRetka" id="3">3</span>Ti mu ispuni želju srca,</p><p class="stih2">ne odbi molitve usana njegovih.</p><p class="noviRedak"> </p><p class="stih1"> <span class="brojRetka" id="4">4</span>Ti ga predusrete blagoslovima sretnim,</p><p class="stih2">na glavu mu krunu stavi od suhoga zlata.</p><p class="stih1"> <span class="brojRetka" id="5">5</span>Za život te molio, i ti mu dade</p><p class="stih2">premnoge dane – za vijeke vjekova.</p><p class="noviRedak"> </p><p class="stih1"> <span class="brojRetka" id="6">6</span>Pomoću tvojom slava je njegova velika,</p><p class="stih2">uresio si ga veličanstvom i sjajem.</p><p class="stih1"> <span class="brojRetka" id="7">7</span>Ti ga učini blagoslovom za vjekove,</p><p class="stih2">veseliš ga radošću lica svojega.</p><p class="stih1"> <span class="brojRetka" id="8">8</span>Doista, kralj se uzda u Jahvu</p><p class="stih2">i po dobroti Svevišnjega neće se pokolebati.</p><p class="noviRedak"> </p><p class="stih1"> <span class="brojRetka" id="9">9</span>Tvoja ruka nek’ pronađe sve dušmane tvoje,</p><p class="stih2">desnica tvoja neka stigne one koji te mrze!</p><p class="stih1"> <span class="brojRetka" id="10">10</span>Nek’ budu kao u peći ognjenoj</p><p class="stih2">kad se ukaže lice tvoje!</p><p class="stih2">Nek’ ih Jahve gnjevom uništi,</p><p class="stih2">neka ih proguta oganj!</p><p class="stih1"> <span class="brojRetka" id="11">11</span>Njihovo potomstvo satri sa zemlje</p><p class="stih2">i rod im iz sinova ljudskih.</p><p class="noviRedak"> </p><p class="stih1"> <span class="brojRetka" id="12">12</span>Ako li stanu zlo kovati protiv tebe,</p><p class="stih2">ako spremaju spletke, neće uspjeti.</p><p class="stih1"> <span class="brojRetka" id="13">13</span>Ti ćeš ih natjerati u bijeg,</p><p class="stih2">svoj luk ćeš usmjeriti na njih.</p><p class="noviRedak"> </p><p class="stih1"> <span class="brojRetka" id="14">14</span>Ustani, Jahve, u sili svojoj!</p><p class="stih2">Daj nam da pjesmama slavimo snagu tvoju!</p>