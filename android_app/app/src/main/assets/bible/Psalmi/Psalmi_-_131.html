<h2>PSALAM 131 (130)</h2><h3>Djetinji pokoj u Bogu</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih2">Davidova.</p><p class="stih1">O Jahve, ne gordi se moje srce</p><p class="stih2">niti se oči uznose.</p><p class="stih1">Ne idem za stvarima velikim</p><p class="stih2">ni za čudima što su iznad mene.</p><p class="noviRedak"> </p><p class="stih1"> <span class="brojRetka" id="2">2</span>Ne, ja sam se smirio</p><p class="stih2">i upokojio dušu svoju;</p><p class="stih2">kao dojenče na grudima majke,</p><p class="stih2">kao dojenče duša je moja u meni.</p><p class="stih1"> <span class="brojRetka" id="3">3</span>U Jahvu se, Izraele, uzdaj</p><p class="stih2">odsada dovijeka.</p>