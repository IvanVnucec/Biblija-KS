<h2>PSALAM 100 (99)</h2><h3>Poziv na Božju hvalu</h3><p class="stih1"> <span class="brojRetka" id="1">1</span>Psalam.</p><p class="stih2">Zahvalnica.</p><p class="stih1">Kliči Jahvi, zemljo sva!</p><p class="stih1"> <span class="brojRetka" id="2">2</span>Služite Jahvi u veselju!</p><p class="stih2">Pred lice mu dođite s radosnim klicanjem!</p><p class="noviRedak"> </p><p class="stih1"> <span class="brojRetka" id="3">3</span>Znajte da je Jahve Bog:</p><p class="stih2">on nas stvori, i mi smo njegovi,</p><p class="stih2">njegov smo narod i ovce paše njegove.</p><p class="noviRedak"> </p><p class="stih1"> <span class="brojRetka" id="4">4</span>Uđite s hvalama na vrata njegova,</p><p class="stih2">u dvore njegove s pjesmama;</p><p class="stih2">hvalite ga, ime mu slavite!</p><p class="noviRedak"> </p><p class="stih1"> <span class="brojRetka" id="5">5</span>Jer dobar je Jahve,</p><p class="stih2">dovijeka je ljubav njegova,</p><p class="stih2">od koljena do koljena vjernost njegova.</p>