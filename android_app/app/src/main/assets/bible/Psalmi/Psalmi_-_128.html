<h2>PSALAM 128 (127)</h2><h3>Blagoslov vjerniku</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih1">Blago svakome koji se Jahve boji,</p><p class="stih2">koji njegovim hodi stazama!</p><p class="stih1"> <span class="brojRetka" id="2">2</span>Plod ruku svojih ti ćeš uživati,</p><p class="stih2">blago tebi, dobro će ti biti.</p><p class="noviRedak"> </p><p class="stih1"> <span class="brojRetka" id="3">3</span>Žena će ti biti kao plodna loza</p><p class="stih2">u odajama tvoje kuće;</p><p class="stih2">sinovi tvoji k’o mladice masline</p><p class="stih2">oko stola tvojega.</p><p class="stih1"> <span class="brojRetka" id="4">4</span>Eto, tako će biti blagoslovljen čovjek</p><p class="stih2">koji se Jahve boji!</p><p class="noviRedak"> </p><p class="stih1"> <span class="brojRetka" id="5">5</span>Blagoslovio te Jahve sa Siona,</p><p class="stih2">uživao sreću Jeruzalema</p><p class="stih2">sve dane života svog!</p><p class="stih1"> <span class="brojRetka" id="6">6</span>Vidio djecu svojih sinova,</p><p class="stih2">mir nad Izraelom!</p>