<p class="stih1"> <span class="brojRetka" id="1">1</span>Zašto, Jahve, stojiš daleko,</p><p class="stih1">zašto se skrivaš u dane tjeskobe?</p><p class="stih1"> <span class="brojRetka" id="2">2</span>Obijesni bezbožnik jadnika goni,</p><p class="stih2">u zamke ga hvata koje mu postavi.</p><p class="stih1"> <span class="brojRetka" id="3">3</span>Bezbožnik se pohlepom hvali,</p><p class="stih2">lakomac psuje i Jahvu prezire.</p><p class="stih1"> <span class="brojRetka" id="4">4</span>Bezbožnik zbori u obijesti svojoj:</p><p class="stih2">»Ne, istrage nema! Ta ni Boga nema!«</p><p class="stih2">I u tome sva mu je misao.</p><p class="stih1"> <span class="brojRetka" id="5">5</span>Puti su mu svagda uspješni,</p><p class="stih2">na sudove tvoje on i ne misli,</p><p class="stih2">sve protivnike svoje prezire.</p><p class="stih1"> <span class="brojRetka" id="6">6</span>U srcu veli: »Neću posrnuti!</p><p class="stih2">Ni u kojem koljenu neću biti nesretan.«</p><p class="stih1"> <span class="brojRetka" id="7">7</span>Usta mu puna kletve, lukavstva i prijevare,</p><p class="stih2">pod jezikom njegovim muka i nesreća.</p><p class="stih1"> <span class="brojRetka" id="8">8</span>U zasjedi čuči pokraj ograda,</p><p class="stih2">potajno ubija nevina,</p><p class="stih2">očima siromaha vreba.</p><p class="stih1"> <span class="brojRetka" id="9">9</span>U zaklonu sjedi k’o lav u pećini,</p><p class="stih2">vreba da opljačka jadnika</p><p class="stih2">i da ga povuče u mrežu.</p><p class="stih1"> <span class="brojRetka" id="10">10</span>Pritajen čuči na zemlji,</p><p class="stih2">od nasilja mu siromasi padaju.</p><p class="stih1"> <span class="brojRetka" id="11">11</span>U srcu svome veli: »Zaboravi Gospod,</p><p class="stih2">odvrati lice i nikoga ne vidi!«</p><p class="stih1"> <span class="brojRetka" id="12">12</span>Ustani, Gospode Bože, podigni ruku,</p><p class="stih2">ne zaboravi siromaha.</p><p class="stih1"> <span class="brojRetka" id="13">13</span>Zašto da bezbožnik prezire Boga,</p><p class="stih2">zašto da kaže u srcu: »Neće kazniti!«</p><p class="stih1"> <span class="brojRetka" id="14">14</span>Jer ti vidiš, gledaš jad i nevolju,</p><p class="stih2">u ruci je mjeriš.</p><p class="stih1">Siromah se tebi predaje,</p><p class="stih2">ubogu ti si pomoć!</p><p class="stih1"> <span class="brojRetka" id="15">15</span>Pakosnu grešniku satri mišicu,</p><p class="stih2">kazni mu pakost da je više ne bude!</p><p class="stih1"> <span class="brojRetka" id="16">16</span>Jahve je kralj u vijeke vjekova,</p><p class="stih2">iz zemlje njegove nestat će pogana.</p><p class="stih1"> <span class="brojRetka" id="17">17</span>Počuj, o Jahve, čežnju siromašnih,</p><p class="stih2">okrijepi im srce, uho prikloni:</p><p class="stih1"> <span class="brojRetka" id="18">18</span>da zaštitiš pravo ubogih i tlačenih,</p><p class="stih2">da straha više ne zadaje čovjek zemljànī.</p>