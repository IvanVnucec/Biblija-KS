<h2>PSALAM 53 (52)</h2><h3>Čovjek bez Boga</h3><p class="stih1"> <span class="brojRetka" id="1">1</span>Zborovođi. Prema napjevu »Bolest«.</p><p class="stih2">Poučna pjesma. Davidova.</p><p class="stih1"> <span class="brojRetka" id="2">2</span>Bezumnik reče u srcu: »Nema Boga!«</p><p class="stih2">Pokvareni rade gadosti; nitko da čini dobro.</p><p class="noviRedak"> </p><p class="stih1"> <span class="brojRetka" id="3">3</span>Bog s nebesa gleda na sinove ljudske</p><p class="stih2">da vidi ima li tko razuman Boga da traži.</p><p class="noviRedak"> </p><p class="stih1"> <span class="brojRetka" id="4">4</span>No svi skrenuše zajedno, svi se pokvariše:</p><p class="stih2">nitko da čini dobro – nikoga nema.</p><p class="noviRedak"> </p><p class="stih1"> <span class="brojRetka" id="5">5</span>Neće li se urazumiti svi što čine bezakonje,</p><p class="stih2">koji proždiru narod moj kao da jedu kruh?</p><p class="stih2">Boga oni ne zazivlju:</p><p class="noviRedak"> </p><p class="stih1"> <span class="brojRetka" id="6">6</span>od straha će drhtat’</p><p class="stih2">gdje straha i nema</p><p class="stih2">jer Bog će rasuti kosti onih koji tebe opsjedaju,</p><p class="stih2">bit će posramljeni jer će ih Bog odbaciti.</p><p class="noviRedak"> </p><p class="stih1"> <span class="brojRetka" id="7">7</span>O, neka dođe sa Siona spas Izraelu!</p><p class="stih2">Kad Bog promijeni udes naroda svoga,</p><p class="stih2">klicat će Jakov, radovat’ se Izrael.</p>