<h2>PSALAM 114 (113 a)</h2><h3>Pashalna himna</h3><p class="stih1"> <span class="brojRetka" id="1">1</span>Aleluja!</p><p class="stih1">Kad izađe Izrael iz Egipta</p><p class="stih2">i kuća Jakovljeva iz naroda barbarskog,</p><p class="stih1"> <span class="brojRetka" id="2">2</span>Judeja mu posta svetište,a Izrael kraljevstvo njegovo.</p><p class="noviRedak"> </p><p class="stih1"> <span class="brojRetka" id="3">3</span>Vidje more i uzmače,</p><p class="stih2">a Jordan ustuknu.</p><p class="stih1"> <span class="brojRetka" id="4">4</span>Bregovi skakahu poput ovnova</p><p class="stih2">i brežuljci poput jaganjaca.</p><p class="noviRedak"> </p><p class="stih1"> <span class="brojRetka" id="5">5</span>Što ti je, more, da uzmičeš?</p><p class="stih2">Jordane, zašto natrag okrećeš?</p><p class="stih1"> <span class="brojRetka" id="6">6</span>Bregovi, zašto skačete poput ovnova</p><p class="stih2">i vi, brežuljci, poput jaganjaca?</p><p class="noviRedak"> </p><p class="stih1"> <span class="brojRetka" id="7">7</span>Dršći, zemljo, pred licem Gospodnjim,</p><p class="stih2">pred licem Boga Jakovljeva.</p><p class="stih1"> <span class="brojRetka" id="8">8</span>On hrid pretvara u slap vodeni</p><p class="stih2">i stijenu u izvor vode.</p>