<h2>PSALAM 12 (11)</h2><h3>Pomoćnik protiv podlácā</h3><p class="stih1"> <span class="brojRetka" id="1">1</span>Zborovođi. U oktavi.</p><p class="stih2">Psalam. Davidov.</p><p class="stih1"> <span class="brojRetka" id="2">2</span>U pomoć, Jahve, jer nestaje pobožnih,</p><p class="stih2">vjernosti nema više među ljudima!</p><p class="stih1"> <span class="brojRetka" id="3">3</span>Svatko laže svome bližnjemu,</p><p class="stih2">govori usnama lažljivim i srcem dvoličnim.</p><p class="noviRedak"> </p><p class="stih1"> <span class="brojRetka" id="4">4</span>Istrijebi, Jahve, sve usne lažljive</p><p class="stih2">i jezik hvastavi;</p><p class="stih1"> <span class="brojRetka" id="5">5</span>one što zbore: »Jezik je naša snaga,</p><p class="stih2">naše su usne za nas:</p><p class="stih2">tko nam što može?«</p><p class="noviRedak"> </p><p class="stih1"> <span class="brojRetka" id="6">6</span>»Zbog nevolje tlačenih i jauka ubogih</p><p class="stih2">sada ću ustati« – govori Jahve –</p><p class="stih2">»spasenje donijet’ onom tko ga želi.«</p><p class="noviRedak"> </p><p class="stih1"> <span class="brojRetka" id="7">7</span>Riječi su Jahvine riječi iskrene,</p><p class="stih2">srebro prokušano, od zemlje odvojeno,</p><p class="stih2">sedam puta očišćeno.</p><p class="noviRedak"> </p><p class="stih1"> <span class="brojRetka" id="8">8</span>O Jahve, ti ćeš bdjeti nad nama,</p><p class="stih2">od naraštaja ovog čuvat’ nas svagda,</p><p class="stih1"> <span class="brojRetka" id="9">9</span>pa nek’ se okolo vrzu zlotvori,</p><p class="stih2">nek’ se izdižu ljudi najgori.</p>