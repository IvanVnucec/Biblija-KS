<h2>PSALAM 108 (107)</h2><h3>Zahvalnica Jahvi i usrdna molba za pomoć</h3><p class="stih1"> <span class="brojRetka" id="1">1</span>Pjesma.</p><p class="stih2">Psalam. Davidov.</p><p class="stih1"> <span class="brojRetka" id="2">2</span>Moje je srce sigurno, Bože,</p><p class="stih2">sigurno je srce moje:</p><p class="stih2">pjevat ću i svirati.</p><p class="stih1"> <span class="brojRetka" id="3">3</span>Probudi se, dušo moja!</p><p class="stih2">Probudi se, harfo i citaro!</p><p class="stih2">Probudit ću zoru jutarnju.</p><p class="noviRedak"> </p><p class="stih1"> <span class="brojRetka" id="4">4</span>Hvalit ću te, Jahve, među narodima,</p><p class="stih2">među pucima tebi ću pjevati,</p><p class="stih1"> <span class="brojRetka" id="5">5</span>jer do neba je dobrota tvoja,</p><p class="stih2">do oblaka tvoja vjernost.</p><p class="noviRedak"> </p><p class="stih1"> <span class="brojRetka" id="6">6</span>Uzvisi se, Bože, nad nebesa,</p><p class="stih2">slava tvoja nek’ je nad svom zemljom!</p><p class="stih1"> <span class="brojRetka" id="7">7</span>Da ti se ljubimci izbave,</p><p class="stih2">desnicom pomozi, usliši nas!</p><p class="noviRedak"> </p><p class="stih1"> <span class="brojRetka" id="8">8</span>Bog reče u svom svetištu:</p><p class="stih2">»Šekem ću razdijelit’ kličući,</p><p class="stih2">dolinu ću Sukot izmjeriti.</p><p class="stih1"> <span class="brojRetka" id="9">9</span>Moj je Gilead, moj Manaše,</p><p class="stih2">Efrajim mi kaciga, Judeja žezlo moje!</p><p class="stih1"> <span class="brojRetka" id="10">10</span>Moab je sud iz kojeg se umivam,</p><p class="stih2">na Edom ću baciti obuću,</p><p class="stih2">nad Filistejcem slaviti pobjedu!«</p><p class="noviRedak"> </p><p class="stih1"> <span class="brojRetka" id="11">11</span>Tko će me dovesti do utvrđena grada,</p><p class="stih2">tko će me dovesti do Edoma?</p><p class="stih1"> <span class="brojRetka" id="12">12</span>Zar nećeš ti, o Bože, što nas odbaci?</p><p class="stih2">Zar nećeš više, Bože, sa četama našim?</p><p class="noviRedak"> </p><p class="stih1"> <span class="brojRetka" id="13">13</span>Pomozi nam protiv dušmana,</p><p class="stih2">jer je ljudska pomoć ništavna!</p><p class="stih1"> <span class="brojRetka" id="14">14</span>S Božjom pomoću hrabro ćemo se boriti,</p><p class="stih2">Bog će zgaziti naše dušmane.</p>