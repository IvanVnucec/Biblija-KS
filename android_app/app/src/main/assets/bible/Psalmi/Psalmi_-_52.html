<h2>PSALAM 52 (51)</h2><h3>Kazna opakih</h3><p class="stih1"> <span class="brojRetka" id="1">1</span>Zborovođi.</p><p class="stih2">Poučna pjesma. Davidova.</p><p class="stih2"> <span class="brojRetka" id="2">2</span>Kad je Edomac Doeg Šaulu javio: »David je ušao u kuću Abimelekovu.«</p><p class="noviRedak"> </p><p class="stih1"> <span class="brojRetka" id="3">3</span>Što se to hvališ pakošću,</p><p class="stih2">silniče nesmiljeni?</p><p class="stih1"> <span class="brojRetka" id="4">4</span>Neprestano snuješ o propasti,</p><p class="stih2">jezik ti je britva nabrušena, spletkaru!</p><p class="noviRedak"> </p><p class="stih1"> <span class="brojRetka" id="5">5</span>Zlo voliš više nego dobro,</p><p class="stih2">i laž više nego pravednost!</p><p class="stih1"> <span class="brojRetka" id="6">6</span>Mili su ti pogubni govori,</p><p class="stih2">lažljivi jeziče!</p><p class="noviRedak"> </p><p class="stih1"> <span class="brojRetka" id="7">7</span>Bog će te zato satrti,</p><p class="stih2">zauvijek te ukloniti;</p><p class="stih2">iščupat će te iz tvog šatora,</p><p class="stih2">iskorijeniti iz zemlje živih.</p><p class="noviRedak"> </p><p class="stih1"> <span class="brojRetka" id="8">8</span>Pravednici će gledati s užasom</p><p class="stih2">i njemu se smijati:</p><p class="stih1"> <span class="brojRetka" id="9">9</span>»Gle čovjeka koji ne uze</p><p class="stih2">Boga za svoju zaštitu,</p><p class="stih2">već se uzdao u veliko bogatstvo</p><p class="stih2">i osilio u svojim zločinima!«</p><p class="noviRedak"> </p><p class="stih1"> <span class="brojRetka" id="10">10</span>A ja, k’o zelena maslina u domu Božjem,</p><p class="stih2">uzdam se u Božju dobrotu dovijeka.</p><p class="stih1"> <span class="brojRetka" id="11">11</span>Hvalit ću te svagda što si to učinio</p><p class="stih2">i slavit ću tvoje ime, jer je dobrostivo,</p><p class="stih2">pred licem tvojih pobožnika.</p>