<h2>PSALAM 98 (97)</h2><h3>Jahve – Kralj i Sudac</h3><p class="stih1"> <span class="brojRetka" id="1">1</span>Psalam.</p><p class="stih1">Pjevajte Jahvi pjesmu novu,</p><p class="stih2">jer učini djela čudesna.</p><p class="stih1">Pobjedu mu pribavi desnica njegova</p><p class="stih2">i sveta mišica njegova.</p><p class="noviRedak"> </p><p class="stih1"> <span class="brojRetka" id="2">2</span>Jahve obznani spasenje svoje,</p><p class="stih2">pred poganima pravednost objavi.</p><p class="stih1"> <span class="brojRetka" id="3">3</span>Spomenu se dobrote i vjernosti</p><p class="stih2">prema domu Izraelovu.</p><p class="stih1">Svi krajevi svijeta vidješe</p><p class="stih2">spasenje Boga našega.</p><p class="noviRedak"> </p><p class="stih1"> <span class="brojRetka" id="4">4</span>Sva zemljo, poklikni Jahvi,</p><p class="stih2">raduj se, kliči i pjevaj!</p><p class="noviRedak"> </p><p class="stih1"> <span class="brojRetka" id="5">5</span>Zapjevajte Jahvi uz citaru,</p><p class="stih2">uz citaru i uza zvuke harfe;</p><p class="stih1"> <span class="brojRetka" id="6">6</span>uz trublje i zvuke rogova:</p><p class="stih2">kličite Jahvi kralju!</p><p class="noviRedak"> </p><p class="stih1"> <span class="brojRetka" id="7">7</span>Neka huči more i što je u njemu,</p><p class="stih2">krug zemaljski i stanovnici njegovi!</p><p class="stih1"> <span class="brojRetka" id="8">8</span>Rijeke nek’ plješću rukama,</p><p class="stih2">zajedno s njima neka se brda raduju!</p><p class="noviRedak"> </p><p class="stih1"> <span class="brojRetka" id="9">9</span>Jer Jahve dolazi,</p><p class="stih2">dolazi suditi zemlji.</p><p class="stih2">Vladat će krugom zemaljskim po pravdi</p><p class="stih2">i pucima po pravici.</p>