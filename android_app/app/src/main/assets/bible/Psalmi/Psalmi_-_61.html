<h2>PSALAM 61 (60)</h2><h3>Molitva prognanika</h3><p class="stih1"> <span class="brojRetka" id="1">1</span>Zborovođi. Uza žičana glazbala.</p><p class="stih2">Davidov.</p><p class="stih1"> <span class="brojRetka" id="2">2</span>O Bože, vapaj mi poslušaj,</p><p class="stih2">budi pomnjiv na molitvu moju!</p><p class="stih1"> <span class="brojRetka" id="3">3</span>S kraja zemlje vapijem k tebi</p><p class="stih2">jer mi srce klonu.</p><p class="stih2">Dignut ćeš me na liticu i pokoj mi dati,</p><p class="stih1"> <span class="brojRetka" id="4">4</span>jer ti si moje sklonište,</p><p class="stih2">utvrda čvrsta protiv dušmana.</p><p class="noviRedak"> </p><p class="stih1"> <span class="brojRetka" id="5">5</span>O, da mi je stanovati uvijek u tvom šatoru,</p><p class="stih2">da se sklanjat’ mogu pod okrilje tvoje!</p><p class="stih1"> <span class="brojRetka" id="6">6</span>Jer ti, Bože, usliši molbe moje,</p><p class="stih2">dade mi baštinu onih što ime ti štuju.</p><p class="noviRedak"> </p><p class="stih1"> <span class="brojRetka" id="7">7</span>Kraljevim danima pridometni dánā,</p><p class="stih2">kroz koljena mnoga nek’ mu ljeta traju,</p><p class="stih1"> <span class="brojRetka" id="8">8</span>nek’ pred Bogom uvijek vlada;</p><p class="stih2">dobrotu i vjernost pošalji da ga čuvaju!</p><p class="noviRedak"> </p><p class="stih1"> <span class="brojRetka" id="9">9</span>Ovako ću pjevat’ svagda tvom imenu,</p><p class="stih2">dan za danom vršit’ zavjete svoje.</p>