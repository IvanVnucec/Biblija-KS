<h2>PSALAM 116 (114 – 115)</h2><h3>Pjesma zahvalnica</h3><p class="stih1"> <span class="brojRetka" id="1">1</span>Ljubim Jahvu jer čuje</p><p class="stih1">vapaj molitve moje:</p><p class="stih1"> <span class="brojRetka" id="2">2</span>uho svoje prignu k meni</p><p class="stih2">u dan u koji ga zazvah.</p><p class="noviRedak"> </p><p class="stih1"> <span class="brojRetka" id="3">3</span>Užeta smrti sapeše me,</p><p class="stih2">stegoše me zamke podzemlja,</p><p class="stih2">snašla me muka i tjeskoba.</p><p class="stih1"> <span class="brojRetka" id="4">4</span>Tada zazvah ime Jahvino:</p><p class="stih2">»O Jahve, spasi život moj!«</p><p class="noviRedak"> </p><p class="stih1"> <span class="brojRetka" id="5">5</span>Dobrostiv je Jahve i pravedan,</p><p class="stih2">pun sućuti je Bog naš.</p><p class="stih1"> <span class="brojRetka" id="6">6</span>Jahve čuva bezazlene:</p><p class="stih2">u nevolji bijah, on me izbavi.</p><p class="noviRedak"> </p><p class="stih1"> <span class="brojRetka" id="7">7</span>Vrati se, dušo moja, u svoj pokoj,</p><p class="stih2">jer Jahve je dobrotvor tvoj.</p><p class="stih1"> <span class="brojRetka" id="8">8</span>On mi život od smrti izbavi,</p><p class="stih2">oči moje od suza, noge od pada.</p><p class="stih1"> <span class="brojRetka" id="9">9</span>Hodit ću pred licem Jahvinim</p><p class="stih2">u zemlji živih.</p><p class="noviRedak"> </p><p class="stih1"> <span class="brojRetka" id="10">10</span>Ja vjerujem i kada kažem:</p><p class="stih2">»Nesretan sam veoma.«</p><p class="stih1"> <span class="brojRetka" id="11">11</span>U smetenosti svojoj rekoh:</p><p class="stih2">»Svaki je čovjek lažac!«</p><p class="noviRedak"> </p><p class="stih1"> <span class="brojRetka" id="12">12</span>Što da uzvratim Jahvi</p><p class="stih2">za sve što mi je učinio?</p><p class="stih1"> <span class="brojRetka" id="13">13</span>Uzet ću čašu spasenja</p><p class="stih2">i zazvat ću ime Jahvino.</p><p class="noviRedak"> </p><p class="stih1"> <span class="brojRetka" id="14">14</span>Izvršit ću Jahvi zavjete svoje</p><p class="stih2">pred svim pukom njegovim.</p><p class="stih1"> <span class="brojRetka" id="15">15</span>Dragocjena je u očima Jahvinim</p><p class="stih2">smrt pobožnika njegovih.</p><p class="noviRedak"> </p><p class="stih1"> <span class="brojRetka" id="16">16</span>Jahve, tvoj sam sluga,</p><p class="stih2">tvoj sluga, sin sluškinje tvoje:</p><p class="stih2">ti si razriješio okove moje.</p><p class="stih1"> <span class="brojRetka" id="17">17</span>Tebi ću prinijeti žrtve zahvalne,</p><p class="stih2">zazvat ću ime Jahvino.</p><p class="noviRedak"> </p><p class="stih1"> <span class="brojRetka" id="18">18</span>Izvršit ću Jahvi zavjete svoje</p><p class="stih2">pred svim pukom njegovim,</p><p class="stih1"> <span class="brojRetka" id="19">19</span>u predvorjima doma Jahvina,</p><p class="stih2">posred tebe, Jeruzaleme!</p>