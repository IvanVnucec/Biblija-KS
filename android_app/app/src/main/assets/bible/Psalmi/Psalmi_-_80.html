<h2>PSALAM 80 (79)</h2><h3>Molitva za obnovu Izraela</h3><p class="stih1"> <span class="brojRetka" id="1">1</span>Zborovođi. Po napjevu »Ljiljan svjedočanstva«.</p><p class="stih2">Asafov. Psalam.</p><p class="stih1"> <span class="brojRetka" id="2">2</span>Pastiru Izraelov, počuj,</p><p class="stih2">ti što vodiš Josipa k’o stado ovaca!</p><p class="stih2">Ti što sjediš nad kerubima, zablistaj</p><p class="stih1"> <span class="brojRetka" id="3">3</span>pred Efrajimom, Benjaminom, Manašeom:</p><p class="stih2">probudi silu svoju,</p><p class="stih2">priteci nam u pomoć!</p><p class="stih1"> <span class="brojRetka" id="4">4</span>Bože, obnovi nas,</p><p class="stih2">razvedri lice svoje i spasi nas!</p><p class="noviRedak"> </p><p class="stih1"> <span class="brojRetka" id="5">5</span>Jahve, Bože nad vojskama, dokle ćeš plamtjeti,</p><p class="stih2">premda se moli narod tvoj?</p><p class="stih1"> <span class="brojRetka" id="6">6</span>Dokle ćeš nas hraniti kruhom suza</p><p class="stih2">i obilno pojiti suzama?</p><p class="stih1"> <span class="brojRetka" id="7">7</span>Dokle će se oko nas svađat’ susjedi</p><p class="stih2">i rugat’ nam se naši dušmani?</p><p class="noviRedak"> </p><p class="stih1"> <span class="brojRetka" id="8">8</span>Bože nad vojskama, obnovi nas,</p><p class="stih2">razvedri lice svoje i spasi nas!</p><p class="noviRedak"> </p><p class="stih1"> <span class="brojRetka" id="9">9</span>Ti prenese čokot iz Egipta,</p><p class="stih2">pogane istjera, a njega zasadi.</p><p class="stih1"> <span class="brojRetka" id="10">10</span>Ti mu tlo pripravi,</p><p class="stih2">i on pusti korijenje i napuni zemlju.</p><p class="noviRedak"> </p><p class="stih1"> <span class="brojRetka" id="11">11</span>Sjena mu prekri bregove,</p><p class="stih2">lozje mu k’o Božji cedrovi.</p><p class="stih1"> <span class="brojRetka" id="12">12</span>Mladice svoje ispruži do mora</p><p class="stih2">i svoje ogranke do Rijeke.</p><p class="noviRedak"> </p><p class="stih1"> <span class="brojRetka" id="13">13</span>Zašto si mu srušio ogradu</p><p class="stih2">da ga beru svi što putem prolaze,</p><p class="stih1"> <span class="brojRetka" id="14">14</span>da ga pustoši vepar iz šume,</p><p class="stih2">da ga pasu poljske zvijeri?</p><p class="noviRedak"> </p><p class="stih1"> <span class="brojRetka" id="15">15</span>Vrati se, Bože nad vojskama,</p><p class="stih2">pogledaj s neba i vidi, obiđi ovaj vinograd:</p><p class="stih1"> <span class="brojRetka" id="16">16</span>zakrili što zasadi desnica tvoja,</p><p class="stih2">sina kog za se odgoji!</p><p class="stih1"> <span class="brojRetka" id="17">17</span>Oni koji ga spališe i posjekoše</p><p class="stih2">nek’ izginu od prijetnje lica tvojega!</p><p class="noviRedak"> </p><p class="stih1"> <span class="brojRetka" id="18">18</span>Tvoja ruka nek’ bude nad čovjekom desnice tvoje,</p><p class="stih2">nad sinom čovječjim kog za se odgoji!</p><p class="stih1"> <span class="brojRetka" id="19">19</span>Nećemo se više odmetnuti od tebe;</p><p class="stih2">poživi nas, a mi ćemo zazivati ime tvoje.</p><p class="noviRedak"> </p><p class="stih1"> <span class="brojRetka" id="20">20</span>Jahve, Bože nad vojskama, obnovi nas,</p><p class="stih2">razvedri lice svoje i spasi nas!</p>