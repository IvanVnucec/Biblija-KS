<h2>PSALAM 15 (14)</h2><h3>Gost Jahvin</h3><p class="stih1"> <span class="brojRetka" id="1">1</span>Zborovođi.</p><p class="stih2">Davidov.</p><p class="stih1">Jahve, tko smije prebivati u šatoru tvome,</p><p class="stih2">tko li stanovati na svetoj gori tvojoj?</p><p class="noviRedak"> </p><p class="stih1"> <span class="brojRetka" id="2">2</span>Onaj samo tko živi čestito,</p><p class="stih2">koji čini pravicu,</p><p class="stih2">i istinu iz srca zbori,</p><p class="stih1"> <span class="brojRetka" id="3">3</span>i ne kleveće jezikom;</p><p class="stih2">koji bližnjem zla ne nanosi</p><p class="stih2">i ne sramoti susjeda svoga;</p><p class="stih1"> <span class="brojRetka" id="4">4</span>koji zlikovca prezire,</p><p class="stih2">a poštuje one što se Jahve boje;</p><p class="noviRedak"> </p><p class="stih1"> <span class="brojRetka" id="5">5</span>koji se zaklinje prijatelju, a ne krši prisege,</p><p class="stih2">i ne daje novca na lihvu,</p><p class="stih2">i ne prima mita protiv nedužna.</p><p class="stih2">Tko tako čini,pokolebat’ se neće dovijeka.</p>