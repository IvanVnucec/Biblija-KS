<h2>PSALAM 121 (120)</h2><h3>Jahve – čuvar Izraelov</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih1">K brdima oči svoje uzdižem:</p><p class="stih2">odakle će mi doći pomoć?</p><p class="stih1"> <span class="brojRetka" id="2">2</span>Pomoć je moja od Jahve</p><p class="stih2">koji stvori nebo i zemlju.</p><p class="noviRedak"> </p><p class="stih1"> <span class="brojRetka" id="3">3</span>Tvojoj nozi on posrnuti ne da</p><p class="stih2">i neće zadrijemati on, čuvar tvoj.</p><p class="stih1"> <span class="brojRetka" id="4">4</span>Ne, ne drijema i ne spava</p><p class="stih2">on, čuvar Izraelov.</p><p class="noviRedak"> </p><p class="stih1"> <span class="brojRetka" id="5">5</span>Jahve je čuvar tvoj,</p><p class="stih2">Jahve je zasjen tvoj s desne tvoje!</p><p class="stih1"> <span class="brojRetka" id="6">6</span>Neće ti sunce nauditi danju</p><p class="stih2">ni mjesec noću.</p><p class="noviRedak"> </p><p class="stih1"> <span class="brojRetka" id="7">7</span>Čuvao te Jahve od zla svakoga,</p><p class="stih2">čuvao dušu tvoju!</p><p class="stih1"> <span class="brojRetka" id="8">8</span>Čuvao Jahve tvoj izlazak i povratak</p><p class="stih2">odsada dovijeka.</p>