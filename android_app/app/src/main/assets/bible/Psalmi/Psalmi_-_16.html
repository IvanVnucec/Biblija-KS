<h2>PSALAM 16 (15)</h2><h3>Jahve – moja baština</h3><p class="stih1"> <span class="brojRetka" id="1">1</span>Miktam.</p><p class="stih2">Davidov.</p><p class="stih1">Čuvaj me, Bože, jer se tebi utječem.</p><p class="noviRedak"> </p><p class="stih1"> <span class="brojRetka" id="2">2</span>Jahvi rekoh: »Ti si moj gospodar,</p><p class="stih2">nema mi blaženstva bez tebe!«</p><p class="noviRedak"> </p><p class="stih1"> <span class="brojRetka" id="3">3</span>Za svetima što su u zemlji</p><p class="stih2">sav plamtim od čežnje!</p><p class="stih1"> <span class="brojRetka" id="4">4</span>Gomilaju patnje moje</p><p class="stih2">koji slijede bogove tuđe.</p><p class="stih2">Ja im ljevanicâ nalijevat’ neću,</p><p class="stih2">ime im spominjat’ neću usnama.</p><p class="noviRedak"> </p><p class="stih1"> <span class="brojRetka" id="5">5</span>Jahve mi je baština i kalež:</p><p class="stih2">Ti u ruci držiš moju sudbinu.</p><p class="stih1"> <span class="brojRetka" id="6">6</span>Na divnu zemlju padoše mi konopi,</p><p class="stih2">vrlo mi je mila moja baština.</p><p class="noviRedak"> </p><p class="stih1"> <span class="brojRetka" id="7">7</span>Blagoslivljam Jahvu koji me svjetuje</p><p class="stih2">te me i noću srce opominje.</p><p class="stih1"> <span class="brojRetka" id="8">8</span>Jahve mi je svagda pred očima;</p><p class="stih2">jer mi je zdesna, neću posrnuti.</p><p class="noviRedak"> </p><p class="stih1"> <span class="brojRetka" id="9">9</span>Stog’ mi se raduje srce i kliče duša,</p><p class="stih2">i tijelo mi spokojno počiva.</p><p class="stih1"> <span class="brojRetka" id="10">10</span>Jer mi nećeš ostavit’ dušu u podzemlju</p><p class="stih2">ni dati da pravednik tvoj truleži ugleda.</p><p class="stih1"> <span class="brojRetka" id="11">11</span>Pokazat ćeš mi stazu u život,</p><p class="stih2">puninu radosti pred licem svojim,</p><p class="stih2">sebi zdesna blaženstvo vječno.</p>