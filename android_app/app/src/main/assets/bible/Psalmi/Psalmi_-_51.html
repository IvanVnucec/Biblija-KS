<h2>PSALAM 51 (50)</h2><h3>Ispovijed raskajana grešnika</h3><p class="stih1"> <span class="brojRetka" id="1">1</span>Zborovođi. Psalam. Davidov. </p><p class="stih2"> <span class="brojRetka" id="2">2</span>Kad je prorok Natan došao k Davidu </p><p class="stih2">poslije njegova grijeha s Bat-Šebom.</p><p class="stih1"> <span class="brojRetka" id="3">3</span>Smiluj mi se, Bože, po milosrđu svome,</p><p class="stih2">po velikom smilovanju izbriši moje bezakonje!</p><p class="stih1"> <span class="brojRetka" id="4">4</span>Operi me svega od moje krivice,</p><p class="stih2">od grijeha me mojeg očisti!</p><p class="noviRedak"> </p><p class="stih1"> <span class="brojRetka" id="5">5</span>Bezakonje svoje priznajem,</p><p class="stih2">grijeh je moj svagda preda mnom.</p><p class="stih1"> <span class="brojRetka" id="6">6</span>Tebi, samom tebi ja sam zgriješio</p><p class="stih2">i učinio što je zlo pred tobom:</p><p class="stih2">pravedan ćeš biti kad progovoriš,</p><p class="stih2">bez prijekora kada presudiš.</p><p class="stih1"> <span class="brojRetka" id="7">7</span>Evo, grešan sam već rođen,</p><p class="stih2">u grijehu me zače majka moja.</p><p class="noviRedak"> </p><p class="stih1"> <span class="brojRetka" id="8">8</span>Evo, ti ljubiš srce iskreno,</p><p class="stih2">u dubini duše učiš me mudrosti.</p><p class="stih1"> <span class="brojRetka" id="9">9</span>Poškropi me izopom da se očistim,</p><p class="stih2">operi me, i bit ću bjelji od snijega!</p><p class="noviRedak"> </p><p class="stih1"> <span class="brojRetka" id="10">10</span>Objavi mi radost i veselje,</p><p class="stih2">nek’ se obraduju kosti satrvene!</p><p class="stih1"> <span class="brojRetka" id="11">11</span>Odvrati lice od grijeha mojih,</p><p class="stih2">izbriši svu moju krivicu!</p><p class="noviRedak"> </p><p class="stih1"> <span class="brojRetka" id="12">12</span>Čisto srce stvori mi, Bože,</p><p class="stih2">i duh postojan obnovi u meni!</p><p class="stih1"> <span class="brojRetka" id="13">13</span>Ne odbaci me od lica svojega</p><p class="stih2">i svoga svetog duha ne uzmi od mene!</p><p class="noviRedak"> </p><p class="stih1"> <span class="brojRetka" id="14">14</span>Vrati mi radost svoga spasenja</p><p class="stih2">i učvrsti me duhom spremnim!</p><p class="stih1"> <span class="brojRetka" id="15">15</span>Učit ću bezakonike tvojim stazama,</p><p class="stih2">i grešnici tebi će se obraćati.</p><p class="noviRedak"> </p><p class="stih1"> <span class="brojRetka" id="16">16</span>Oslobodi me od krvi prolivene,</p><p class="stih2">Bože, Bože spasitelju moj!</p><p class="stih2">Nek’ mi jezik kliče pravednosti tvojoj!</p><p class="stih1"> <span class="brojRetka" id="17">17</span>Otvori, Gospodine, usne moje,</p><p class="stih2">i usta će moja naviještati hvalu tvoju.</p><p class="noviRedak"> </p><p class="stih1"> <span class="brojRetka" id="18">18</span>Žrtve ti se ne mile,</p><p class="stih2">kad bih dao paljenicu, ti je ne bi primio.</p><p class="stih1"> <span class="brojRetka" id="19">19</span>Žrtva Bogu duh je raskajan,</p><p class="stih2">srce raskajano, ponizno, Bože, nećeš prezreti.</p><p class="noviRedak"> </p><p class="stih1"> <span class="brojRetka" id="20">20</span>U svojoj dobroti milostiv budi Sionu</p><p class="stih2">i opet sagradi jeruzalemske zidine!</p><p class="stih1"> <span class="brojRetka" id="21">21</span>Tada će ti biti mile žrtve pravedne</p><p class="stih2">i tad će se prinosit’ teoci na žrtveniku tvojemu.</p>