<h2>PSALAM 149</h2><h3>Pobjednička pjesma</h3><p class="stih1"> <span class="brojRetka" id="1">1</span>Aleluja!</p><p class="stih2">Pjevajte Jahvi pjesmu novu</p><p class="stih2">i u zboru svetih hvalu njegovu!</p><p class="stih1"> <span class="brojRetka" id="2">2</span>Nek’ se raduje Izrael Stvoritelju svojem!</p><p class="stih2">Kralju svom neka klikću sinovi Siona!</p><p class="stih1"> <span class="brojRetka" id="3">3</span>Neka u kolu hvale ime njegovo,</p><p class="stih2">bubnjem i citarom neka ga slave!</p><p class="noviRedak"> </p><p class="stih1"> <span class="brojRetka" id="4">4</span>Jer Jahve ljubi narod svoj,</p><p class="stih2">spasenjem ovjenčava ponizne!</p><p class="stih1"> <span class="brojRetka" id="5">5</span>Neka se sveti raduju u slavi,</p><p class="stih2">neka kliču s ležaja svojih!</p><p class="stih1"> <span class="brojRetka" id="6">6</span>Nek’ im pohvale Božje budu na ustima,</p><p class="stih2">mačevi dvosjekli u rukama</p><p class="stih1"> <span class="brojRetka" id="7">7</span>da nad pucima izvrše odmazdu</p><p class="stih2">i kaznu nad narodima;</p><p class="stih1"> <span class="brojRetka" id="8">8</span>da im kraljeve bace u lance,</p><p class="stih2">a odličnike u okove gvozdene;</p><p class="stih1"> <span class="brojRetka" id="9">9</span>da na njima izvrše sud davno napisan –</p><p class="stih2">nek’ bude na čast svim svetima njegovim! Aleluja!</p>