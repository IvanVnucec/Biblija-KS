<h2>PSALAM 58 (57)</h2><h3>Protiv zlih sudaca</h3><p class="stih1"> <span class="brojRetka" id="1">1</span>Zborovođi. Po napjevu »Ne pogubi!«</p><p class="stih2">Davidov. Miktam.</p><p class="stih1"> <span class="brojRetka" id="2">2</span>Zar doista krojite pravdu, vi moćni,</p><p class="stih2">zar sudite pravo, sinovi ljudski?</p><p class="stih1"> <span class="brojRetka" id="3">3</span>Ne, već bezakonje smišljeno činite,</p><p class="stih2">po zemlji vam ruke dijele nepravde.</p><p class="noviRedak"> </p><p class="stih1"> <span class="brojRetka" id="4">4</span>Na krivu su putu bezbošci od krila majčina,</p><p class="stih2">na krivu su putu lašci od utrobe.</p><p class="stih1"> <span class="brojRetka" id="5">5</span>U njima je otrov kao u zmije,</p><p class="stih2">kao u ljutice što uši začepljuje</p><p class="stih1"> <span class="brojRetka" id="6">6</span>da glas čarobnjakov ne čuje</p><p class="stih2">ni glas bajača vješta bajanju.</p><p class="noviRedak"> </p><p class="stih1"> <span class="brojRetka" id="7">7</span>O Bože, polomi im zube u ustima;</p><p class="stih2">razbij, o Jahve, čeljusti lavićima!</p><p class="stih1"> <span class="brojRetka" id="8">8</span>K’o vode što hitro otječu neka se razliju,</p><p class="stih2">k’o zgažena trava neka se osuše.</p><p class="stih1"> <span class="brojRetka" id="9">9</span>Nek’ budu k’o puž koji se pužuć’ rastoči,</p><p class="stih2">k’o pometnut plod nek’ sunca ne vide.</p><p class="noviRedak"> </p><p class="stih1"> <span class="brojRetka" id="10">10</span>Prije nego vam kotlovi trnje osjete,</p><p class="stih2">dok je zeleno, neka ga vihor odnese.</p><p class="stih1"> <span class="brojRetka" id="11">11</span>Radostan će biti pravednik kad ugleda odmazdu,</p><p class="stih2">noge će prati u krvi zlotvorâ.</p><p class="stih1"> <span class="brojRetka" id="12">12</span>I reći će ljudi: »Pravednik plod svoj ima!</p><p class="stih2">Još ima Boga da sudi na zemlji!«</p>