<h2>PSALAM 1</h2><h3>Dva puta</h3><p class="stih1"> <span class="brojRetka" id="1">1</span>Blago čovjeku koji ne slijedi savjeta opakih,</p><p class="stih2">ne staje na putu grešničkom</p><p class="stih1">i ne sjeda u zbor podrugljivaca,</p><p class="stih1"> <span class="brojRetka" id="2">2</span>već uživa u zakonu Jahvinu,</p><p class="stih2">o zakonu njegovu misli dan i noć.</p><p class="stih1"> <span class="brojRetka" id="3">3</span>On je k’o stablo zasađeno</p><p class="stih2">pokraj vódā tekućica</p><p class="stih2">što u svoje vrijeme plod donosi;</p><p class="stih2">lišće mu nikad ne vene,</p><p class="stih2">sve što radi dobrim urodi.</p><p class="noviRedak"> </p><p class="stih1"> <span class="brojRetka" id="4">4</span>Nisu takvi opaki, ne, nisu takvi!</p><p class="stih2">Oni su k’o pljeva što je vjetar raznosi.</p><p class="stih1"> <span class="brojRetka" id="5">5</span>Stoga se opaki neće održati na sudu,</p><p class="stih2">ni grešnici u zajednici pravednih.</p><p class="stih1"> <span class="brojRetka" id="6">6</span>Jer Jahve zna put pravednih,</p><p class="stih2">a propast će put opakih.</p>