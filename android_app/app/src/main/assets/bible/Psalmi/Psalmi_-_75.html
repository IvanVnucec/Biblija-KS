<h2>PSALAM 75 (74)</h2><h3>Bog – pravedni sudac</h3><p class="stih1"> <span class="brojRetka" id="1">1</span>Zborovođi. Po napjevu »Ne razori!«</p><p class="stih2">Psalam. Asafov. Pjesma.</p><p class="stih1"> <span class="brojRetka" id="2">2</span>Slavimo te, Bože, slavimo</p><p class="stih2">i zazivamo ime tvoje,</p><p class="stih2">pripovijedamo čudesa tvoja.</p><p class="noviRedak"> </p><p class="stih1"> <span class="brojRetka" id="3">3</span>»Kad odredim vrijeme,</p><p class="stih2">sudit ću po pravu.</p><p class="stih1"> <span class="brojRetka" id="4">4</span>Pa neka se strese zemlja sa stanovnicima svojim,</p><p class="stih2">ja sam učvrstio stupove njezine.«</p><p class="noviRedak"> </p><p class="stih1"> <span class="brojRetka" id="5">5</span>Drznike opominjem: »Ne budite drski!«,</p><p class="stih2">bezbožnike: »Ne budite tako rogati!«</p><p class="stih1"> <span class="brojRetka" id="6">6</span>Ne dižite roga svog protiv Neba,</p><p class="stih2">nemojte govoriti drsko na Boga!</p><p class="noviRedak"> </p><p class="stih1"> <span class="brojRetka" id="7">7</span>Jer niti sa istoka niti sa zapada,</p><p class="stih2">niti iz pustinje niti sa bregova …</p><p class="stih1"> <span class="brojRetka" id="8">8</span>Bog je koji sudi:</p><p class="stih2">ovoga snizuje, onog uzvisuje!</p><p class="stih1"> <span class="brojRetka" id="9">9</span>Jer je u Jahvinoj ruci pehar</p><p class="stih2">pun vina pjenušava, začinjena mirisnim travama;</p><p class="stih2">iz njega on napaja,</p><p class="stih2">do taloga će ga iskapiti</p><p class="stih2">i ispiti svi zlotvori svijeta.</p><p class="noviRedak"> </p><p class="stih1"> <span class="brojRetka" id="10">10</span>A ja ću klicati dovijeka,</p><p class="stih2">pjevat ću Bogu Jakovljevu.</p><p class="stih1"> <span class="brojRetka" id="11">11</span>Rogove ću polomiti bezbožniku,</p><p class="stih2">a pravednik će podići glavu.</p>