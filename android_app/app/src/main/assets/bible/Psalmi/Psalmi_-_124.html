<h2>PSALAM 124 (123)</h2><h3>Jahve, spasitelj Izraelov</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih2">Davidova.</p><p class="stih1">Da nije Jahve za nas bio– neka slobodno rekne Izrael –</p><p class="stih1"> <span class="brojRetka" id="2">2</span>da nije Jahve za nas bio:</p><p class="stih2">kad se ljudi digoše proti nama,</p><p class="stih1"> <span class="brojRetka" id="3">3</span>žive bi nas progutali.</p><p class="stih2">Kad je uskipio bijes njihov na nas,</p><p class="stih1"> <span class="brojRetka" id="4">4</span>voda bi nas podavila;</p><p class="stih2">bujica bi nas odnijela,</p><p class="stih1"> <span class="brojRetka" id="5">5</span>vode pobješnjele sve nas potopile.</p><p class="noviRedak"> </p><p class="stih1"> <span class="brojRetka" id="6">6</span>Blagoslovljen Jahve koji nas ne dade</p><p class="stih2">za plijen zubima njihovim!</p><p class="stih1"> <span class="brojRetka" id="7">7</span>Duša je naša poput ptice umakla</p><p class="stih2">iz zamke lovaca:</p><p class="stih2">raskinula se zamka,</p><p class="stih2">a mi umakosmo!</p><p class="stih1"> <span class="brojRetka" id="8">8</span>Pomoć je naša u imenu Jahve</p><p class="stih2">koji stvori nebo i zemlju.</p>