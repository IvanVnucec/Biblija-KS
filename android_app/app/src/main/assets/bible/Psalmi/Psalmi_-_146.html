<h2>PSALAM 146 (145)</h2><h3>Himna Bogu pomoćniku</h3><p class="stih1"> <span class="brojRetka" id="1">1</span>Aleluja!</p><p class="stih2">Hvali, dušo moja, Jahvu!</p><p class="stih1"> <span class="brojRetka" id="2">2</span>Hvalit ću Jahvu sveg života svojeg.</p><p class="stih2">Dok me bude, Bogu svom ću pjevati.</p><p class="noviRedak"> </p><p class="stih1"> <span class="brojRetka" id="3">3</span>Ne uzdajte se u knezove,</p><p class="stih2">u čovjeka od kog nema spasenja!</p><p class="stih1"> <span class="brojRetka" id="4">4</span>Iziđe li duh iz njega, u zemlju svoju on se vraća</p><p class="stih2">i propadaju sve misli njegove.</p><p class="noviRedak"> </p><p class="stih1"> <span class="brojRetka" id="5">5</span>Blago onom kome je pomoćnik Bog Jakovljev,</p><p class="stih2">kome je ufanje u Jahvi, Bogu njegovu,</p><p class="stih1"> <span class="brojRetka" id="6">6</span>koji stvori nebo i zemlju,</p><p class="stih2">more i sve što je u njima;</p><p class="stih1">koji ostaje vjeran dovijeka,</p><p class="stih1"> <span class="brojRetka" id="7">7</span>potlačenima vraća pravicu,</p><p class="stih2">a gladnima kruh daje.</p><p class="stih1">Jahve oslobađa sužnje,</p><p class="stih1"> <span class="brojRetka" id="8">8</span>Jahve slijepcima oči otvara.</p><p class="stih1">Jahve uspravlja prignute,</p><p class="stih2">Jahve ljubi pravedne.</p><p class="noviRedak"> </p><p class="stih1"> <span class="brojRetka" id="9">9</span>Jahve štiti tuđince,</p><p class="stih2">sirote i udovice podupire,</p><p class="stih2">a grešnicima mrsi putove.</p><p class="stih1"> <span class="brojRetka" id="10">10</span>Jahve će kraljevati dovijeka,</p><p class="stih2">tvoj Bog, Sione, od koljena do koljena.</p><p class="stih2">Aleluja!</p>