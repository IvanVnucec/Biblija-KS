<h2>PSALAM 129 (128)</h2><h3>Protiv neprijateljâ Siona</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih1">»Mnogo su me od mladosti tlačili«</p><p class="stih2">– neka rekne sad Izrael!</p><p class="stih1"> <span class="brojRetka" id="2">2</span>»Mnogo su me od mladosti tlačili,</p><p class="stih2">ali me ne svladaše.</p><p class="noviRedak"> </p><p class="stih1"> <span class="brojRetka" id="3">3</span>Po leđima su mojim orači orali,</p><p class="stih2">duge brazde povlačili.</p><p class="stih1"> <span class="brojRetka" id="4">4</span>Al’ Jahve pravedni</p><p class="stih2">isiječe užeta zlikovcima!«</p><p class="noviRedak"> </p><p class="stih1"> <span class="brojRetka" id="5">5</span>Nek’ se postide i uzmaknu</p><p class="stih2">svi koji mrze Sion!</p><p class="stih1"> <span class="brojRetka" id="6">6</span>Nek’ budu k’o trava na krovu</p><p class="stih2">što povene prije nego je počupaju.</p><p class="noviRedak"> </p><p class="stih1"> <span class="brojRetka" id="7">7</span>Žetelac njome ne napuni ruku</p><p class="stih2">ni naručje onaj koji veže snopove.</p><p class="stih1"> <span class="brojRetka" id="8">8</span>A prolaznici nek’ ne reknu:</p><p class="stih2">»Blagoslov Jahvin nad vama!</p><p class="stih1">Blagoslivljamo vas imenom Jahvinim!«</p>