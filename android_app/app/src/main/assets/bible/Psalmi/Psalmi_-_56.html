<h2>PSALAM 56 (55)</h2><h3>Vjernik neće posrnuti</h3><p class="stih1"> <span class="brojRetka" id="1">1</span>Zborovođi. Prema napjevu »Golubica nijema u daljini«.</p><p class="stih2">Davidov. Miktam. Kad su ga u Gatu uhitili Filistejci.</p><p class="stih1"> <span class="brojRetka" id="2">2</span>Smiluj mi se, moj Bože, jer me dušmanin hoće zgaziti,napadač me moj neprestano tlači.</p><p class="stih1"> <span class="brojRetka" id="3">3</span>Dušmani moji nasrću na me povazdan,</p><p class="stih2">mnogo ih je koji se na me obaraju.</p><p class="noviRedak"> </p><p class="stih1">Svevišnji,  <span class="brojRetka" id="4">4</span>kad me strah spopadne,</p><p class="stih2">u te ću se uzdati.</p><p class="stih1"> <span class="brojRetka" id="5">5</span>Božje obećanje slavim,</p><p class="stih2">u Boga ja se uzdam i neću se bojati:</p><p class="stih2">što mi može učiniti smrtnik?</p><p class="noviRedak"> </p><p class="stih1"> <span class="brojRetka" id="6">6</span>Od jutra do večeri obružuju me,</p><p class="stih2">svi naumi njihovi meni su na zlo.</p><p class="stih1"> <span class="brojRetka" id="7">7</span>Sastaju se i vrebaju,</p><p class="stih2">paze mi na korake, o glavi mi rade.</p><p class="noviRedak"> </p><p class="stih1"> <span class="brojRetka" id="8">8</span>Plati im prema bezakonju,</p><p class="stih2">u gnjevu, o Bože, obori pogane!</p><p class="stih1"> <span class="brojRetka" id="9">9</span>Ti izbroji dane mog progonstva,</p><p class="stih2">sabrao si suze moje u mijehu svom.</p><p class="stih2">Nije li sve zapisano u knjizi tvojoj?</p><p class="stih1"> <span class="brojRetka" id="10">10</span>Moji će dušmani uzmaknuti</p><p class="stih2">čim te zazovem.</p><p class="stih2">Ovo sigurno znam: Bog je za mene!</p><p class="stih1"> <span class="brojRetka" id="11">11</span>Božje obećanje slavim,</p><p class="stih1"> <span class="brojRetka" id="12">12</span>u Jahvu se uzdam i neću se bojati:</p><p class="stih2">što mi može učiniti čovjek?</p><p class="noviRedak"> </p><p class="stih1"> <span class="brojRetka" id="13">13</span>Vežu me zavjeti koje učinih tebi, o Bože:</p><p class="stih2">prinijet ću ti žrtve zahvalne</p><p class="stih1"> <span class="brojRetka" id="14">14</span>jer si mi dušu od smrti spasio.</p><p class="stih2">Ti si očuvao noge moje od pada,</p><p class="stih2">da pred Bogom hodim u svjetlosti živih.</p>