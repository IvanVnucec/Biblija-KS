<h2>PSALAM 86 (85)</h2><h3>Molitva u nevolji</h3><p class="stih1"> <span class="brojRetka" id="1">1</span>Molitva.</p><p class="stih2">Davidova.</p><p class="stih1">Prigni uho svoje, Jahve, i usliši me</p><p class="stih2">jer sam bijedan i ubog.</p><p class="stih1"> <span class="brojRetka" id="2">2</span>Čuvaj dušu moju jer sam posvećen tebi;</p><p class="stih2">spasi slugu svoga koji se uzda u te!</p><p class="stih1">Ti si moj Bog;  <span class="brojRetka" id="3">3</span>o Gospode, smiluj mi se</p><p class="stih2">jer povazdan vapijem k tebi.</p><p class="stih1"> <span class="brojRetka" id="4">4</span>Razveseli dušu sluge svoga</p><p class="stih2">jer k tebi, Jahve, dušu uzdižem.</p><p class="noviRedak"> </p><p class="stih1"> <span class="brojRetka" id="5">5</span>Jer ti si, Gospode, dobar i rado praštaš,</p><p class="stih2">pun si ljubavi prema svima koji te zazivaju.</p><p class="stih1"> <span class="brojRetka" id="6">6</span>Slušaj, Jahve, molitvu moju</p><p class="stih2">i pazi na glas vapaja mog.</p><p class="noviRedak"> </p><p class="stih1"> <span class="brojRetka" id="7">7</span>U dan tjeskobe vapijem k tebi</p><p class="stih2">jer ćeš me uslišati.</p><p class="stih1"> <span class="brojRetka" id="8">8</span>Nema ti ravna među bozima, Gospode,</p><p class="stih2">nema djela kakvo je tvoje.</p><p class="noviRedak"> </p><p class="stih1"> <span class="brojRetka" id="9">9</span>Svi narodi što ih stvori doći će</p><p class="stih2">i klanjat’ se tebi, o Jahve,</p><p class="stih2">i slavit će ime tvoje.</p><p class="stih1"> <span class="brojRetka" id="10">10</span>Jer ti si velik i činiš čudesa:</p><p class="stih2">ti si jedini Bog.</p><p class="noviRedak"> </p><p class="stih1"> <span class="brojRetka" id="11">11</span>Uči me, Jahve, svojemu putu da hodim vjeran tebi,</p><p class="stih2">usmjeri srce moje da se boji imena tvojega!</p><p class="noviRedak"> </p><p class="stih1"> <span class="brojRetka" id="12">12</span>Hvalit ću te, Gospode, Bože moj, svim srcem svojim,</p><p class="stih2">slavit ću ime tvoje dovijeka,</p><p class="stih1"> <span class="brojRetka" id="13">13</span>jer tvoje ljubavi prema meni ima izobila,</p><p class="stih2">istrgao si moju dušu iz dubine podzemlja.</p><p class="noviRedak"> </p><p class="stih1"> <span class="brojRetka" id="14">14</span>O Bože, oholice se digoše na me,</p><p class="stih2">mnoštvo silnika život mi vreba</p><p class="stih2">i nemaju tebe pred očima.</p><p class="noviRedak"> </p><p class="stih1"> <span class="brojRetka" id="15">15</span>No ti si, Gospode Bože, milosrdan i blag,</p><p class="stih2">spor na srdžbu – sama ljubav i vjernost.</p><p class="stih1"> <span class="brojRetka" id="16">16</span>Pogledaj na me i smiluj se meni;</p><p class="stih2">daj svome sluzi snage svoje</p><p class="stih2">i spasi sina sluškinje svoje!</p><p class="stih1"> <span class="brojRetka" id="17">17</span>Daj mi milostivo znak naklonosti svoje,</p><p class="stih2">da vide moji mrzitelji i da se postide,</p><p class="stih2">jer si mi ti, o Jahve, pomogao, ti me utješio.</p>