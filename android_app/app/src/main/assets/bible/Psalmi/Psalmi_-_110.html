<h2>PSALAM 110 (109)</h2><h3>Mesija – kralj, svećenik, pobjednik</h3><p class="stih1"> <span class="brojRetka" id="1">1</span>Psalam.</p><p class="stih2">Davidov.</p><p class="stih1">Riječ Jahvina Gospodinu mojemu: »Sjedi mi zdesna</p><p class="stih2">dok ne položim dušmane za podnožje tvojim nogama!</p><p class="stih1"> <span class="brojRetka" id="2">2</span>Žezlo tvoje moći protegnut će Jahve sa Siona:</p><p class="stih2">vladaj posred svojih neprijatelja!</p><p class="noviRedak"> </p><p class="stih1"> <span class="brojRetka" id="3">3</span>Spreman je tvoj narod u svetim odorama</p><p class="stih2">za dan tvog junaštva:</p><p class="stih2">kao rosa iz krila zorina</p><p class="stih2">uza te su mladi ratnici.«</p><p class="stih1"> <span class="brojRetka" id="4">4</span>Zakleo se Jahve i neće se pokajati:</p><p class="stih2">»Dovijeka ti si svećenik po redu Melkisedekovu!«</p><p class="noviRedak"> </p><p class="stih1"> <span class="brojRetka" id="5">5</span>Gospodin ti je zdesna,</p><p class="stih2">on će oboriti kraljeve u dan gnjeva svojega.</p><p class="stih1"> <span class="brojRetka" id="6">6</span>On će sudit’ narodima: bit će truplâ na gomile,</p><p class="stih2">po svoj zemlji raskoljenih glava.</p><p class="stih1"> <span class="brojRetka" id="7">7</span>Na putu će se napit’ iz potoka,</p><p class="stih2">visoko će dignuti glavu.</p>