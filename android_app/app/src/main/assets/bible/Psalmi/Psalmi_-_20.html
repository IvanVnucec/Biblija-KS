<h2>PSALAM 20 (19)</h2><h3>Molitva za kralja</h3><p class="stih1"> <span class="brojRetka" id="1">1</span>Zborovođi.</p><p class="stih2">Psalam. Davidov.</p><p class="stih1"> <span class="brojRetka" id="2">2</span>Uslišio te Jahve u dan nevolje,</p><p class="stih2">štitilo te ime Boga Jakovljeva!</p><p class="stih1"> <span class="brojRetka" id="3">3</span>Poslao ti pomoć iz Svetišta,</p><p class="stih2">branio te sa Siona!</p><p class="noviRedak"> </p><p class="stih1"> <span class="brojRetka" id="4">4</span>Spomenuo se svih ti prinosnica,</p><p class="stih2">bila mu mila paljenica tvoja!</p><p class="stih1"> <span class="brojRetka" id="5">5</span>Udijelio ti što ti srce želi,</p><p class="stih2">ispunio sve namisli tvoje!</p><p class="noviRedak"> </p><p class="stih1"> <span class="brojRetka" id="6">6</span>Radovali se tvojoj pobjedi,</p><p class="stih2">u ime Boga svoga dizali stjegove!</p><p class="stih2">Ispunio Jahve svaku molbu tvoju!</p><p class="noviRedak"> </p><p class="stih1"> <span class="brojRetka" id="7">7</span>Znam evo: Jahve će pobjedu dati svom pomazaniku,</p><p class="stih2">uslišit ga iz svetih nebesa</p><p class="stih2">snagom pobjedne desnice svoje.</p><p class="noviRedak"> </p><p class="stih1"> <span class="brojRetka" id="8">8</span>Jedni se hvale kolima bojnim, drugi konjima,</p><p class="stih2">mi imenom Jahve, Boga našega!</p><p class="stih1"> <span class="brojRetka" id="9">9</span>Oni posrću i padaju,</p><p class="stih2">mi se držimo i stojimo.</p><p class="noviRedak"> </p><p class="stih1"> <span class="brojRetka" id="10">10</span>Jahve, daruj pobjedu kralju,</p><p class="stih2">usliši nas u dan kad te zazovemo!</p>