<h2>PSALAM 77 (76)</h2><h3>Razmišljanje nad Izraelovom prošlošću</h3><p class="stih1"> <span class="brojRetka" id="1">1</span>Zborovođi. Po Jedutunu.</p><p class="stih2">Asafov. Psalam.</p><p class="stih1"> <span class="brojRetka" id="2">2</span>Glasom svojim Bogu vapijem,</p><p class="stih2">glas mi se Bogu diže i on me čuje.</p><p class="noviRedak"> </p><p class="stih1"> <span class="brojRetka" id="3">3</span>U dan nevolje tražim Gospodina,</p><p class="stih2">noću mi se ruka neumorno pruža k njemu,</p><p class="stih2">ne može se utješit’ duša moja.</p><p class="stih1"> <span class="brojRetka" id="4">4</span>Spominjem se Boga i uzdišem;</p><p class="stih2">kad razmišljam, daha mi nestane.</p><p class="noviRedak"> </p><p class="stih1"> <span class="brojRetka" id="5">5</span>Vjeđe moje držiš,</p><p class="stih2">potresen sam, ne mogu govoriti.</p><p class="stih1"> <span class="brojRetka" id="6">6</span>Mislim na drevne dane</p><p class="stih2">i sjećam se davnih godina;</p><p class="stih1"> <span class="brojRetka" id="7">7</span>razmišljam noću u srcu,</p><p class="stih2">mislim, i duh moj ispituje:</p><p class="noviRedak"> </p><p class="stih1"> <span class="brojRetka" id="8">8</span>»Hoće li Gospodin odbaciti zauvijek</p><p class="stih2">i hoće li ikad još biti milostiv?</p><p class="stih1"> <span class="brojRetka" id="9">9</span>Je li njegova dobrota minula zauvijek,</p><p class="stih2">njegovo obećanje propalo za sva pokoljenja?</p><p class="stih1"> <span class="brojRetka" id="10">10</span>Zar Bog je zaboravio da se smiluje,</p><p class="stih2">ili je gnjevan zatvorio smilovanje svoje?«</p><p class="noviRedak"> </p><p class="stih1"> <span class="brojRetka" id="11">11</span>I govorim: »Ovo je bol moja:</p><p class="stih2">promijenila se desnica Višnjega.«</p><p class="stih1"> <span class="brojRetka" id="12">12</span>Spominjem se djela Jahvinih,</p><p class="stih2">sjećam se tvojih pradavnih čudesa.</p><p class="stih1"> <span class="brojRetka" id="13">13</span>Promatram sva djela tvoja,</p><p class="stih2">razmatram ono što si učinio.</p><p class="noviRedak"> </p><p class="stih1"> <span class="brojRetka" id="14">14</span>Svet je tvoj put, o Bože:</p><p class="stih2">koji je bog tako velik kao Bog naš?</p><p class="stih1"> <span class="brojRetka" id="15">15</span>Ti si Bog koji čudesa stvaraš,</p><p class="stih2">na pucima si pokazao silu svoju.</p><p class="stih1"> <span class="brojRetka" id="16">16</span>Mišicom si izbavio narod svoj,</p><p class="stih2">sinove Jakovljeve i Josipove.</p><p class="noviRedak"> </p><p class="stih1"> <span class="brojRetka" id="17">17</span>Vode te ugledaše, Bože,</p><p class="stih2">ugledaše te vode i ustuknuše,</p><p class="stih2">bezdani se uzburkaše.</p><p class="stih1"> <span class="brojRetka" id="18">18</span>Oblaci prosuše vode,</p><p class="stih2">oblaci zatutnjiše gromom</p><p class="stih2">i tvoje strijele poletješe.</p><p class="noviRedak"> </p><p class="stih1"> <span class="brojRetka" id="19">19</span>Grmljavina tvoja u vihoru zaori,</p><p class="stih2">munje rasvijetliše krug zemaljski,</p><p class="stih2">zemlja se zatrese i zadrhta.</p><p class="stih1"> <span class="brojRetka" id="20">20</span>Kroz more put se otvori tebi</p><p class="stih2">i tvoja staza kroz vode goleme,</p><p class="stih2">a tragova tvojih nitko ne vidje.</p><p class="noviRedak"> </p><p class="stih1"> <span class="brojRetka" id="21">21</span>Ti si svoj narod vodio kao stado</p><p class="stih2">rukama Mojsija i Arona.</p>