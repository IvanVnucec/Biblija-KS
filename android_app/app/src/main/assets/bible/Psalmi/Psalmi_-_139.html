<h2>PSALAM 139 (138)</h2><h3>Pohvala Sveznajućeg</h3><p class="stih1"> <span class="brojRetka" id="1">1</span>Zborovođi.</p><p class="stih2">Davidov.</p><p class="stih1">Jahve, proničeš me svega i poznaješ,</p><p class="stih1"> <span class="brojRetka" id="2">2</span>ti znaš kada sjednem i kada ustanem,</p><p class="stih2">izdaleka ti već misli moje poznaješ.</p><p class="stih1"> <span class="brojRetka" id="3">3</span>Hodam li ili ležim, sve ti vidiš,</p><p class="stih2">znani su ti svi moji putovi.</p><p class="noviRedak"> </p><p class="stih1"> <span class="brojRetka" id="4">4</span>Riječ mi još nije na jezik došla,</p><p class="stih2">a ti, Jahve, sve već znadeš.</p><p class="stih1"> <span class="brojRetka" id="5">5</span>S leđa i s lica ti me obuhvaćaš,</p><p class="stih2">na mene si ruku svoju stavio.</p><p class="stih1"> <span class="brojRetka" id="6">6</span>Znanje to odveć mi je čudesno,</p><p class="stih2">previsoko da bih ga dokučio.</p><p class="noviRedak"> </p><p class="stih1"> <span class="brojRetka" id="7">7</span>Kamo da idem od duha tvojega</p><p class="stih2">i kamo da od tvog lica pobjegnem?</p><p class="stih1"> <span class="brojRetka" id="8">8</span>Ako se na nebo popnem, ondje si,</p><p class="stih2">ako u podzemlje legnem, i ondje si.</p><p class="noviRedak"> </p><p class="stih1"> <span class="brojRetka" id="9">9</span>Uzmem li krila zorina</p><p class="stih2">pa se naselim moru na kraj,</p><p class="stih1"> <span class="brojRetka" id="10">10</span>i ondje bi me ruka tvoja vodila,</p><p class="stih2">desnica bi me tvoja držala.</p><p class="noviRedak"> </p><p class="stih1"> <span class="brojRetka" id="11">11</span>Reknem li: »Nek’ me barem tmine zakriju</p><p class="stih2">i nek’ me noć umjesto svjetla okruži!« –</p><p class="stih1"> <span class="brojRetka" id="12">12</span>ni tmina tebi neće biti tamna:</p><p class="stih2">noć sjaji kao dan</p><p class="stih2">i tama kao svjetlost.</p><p class="noviRedak"> </p><p class="stih1"> <span class="brojRetka" id="13">13</span>Jer ti si moje stvorio bubrege,</p><p class="stih2">satkao me u krilu majčinu.</p><p class="stih1"> <span class="brojRetka" id="14">14</span>Hvala ti što sam stvoren tako čudesno,</p><p class="stih2">što su djela tvoja predivna.</p><p class="stih2">Dušu moju do dna si poznavao,</p><p class="stih1"> <span class="brojRetka" id="15">15</span>kosti moje ne bjehu ti sakrite</p><p class="stih2">dok nastajah u tajnosti,</p><p class="stih2">otkan u dubini zemlje.</p><p class="noviRedak"> </p><p class="stih1"> <span class="brojRetka" id="16">16</span>Oči tvoje već tada gledahu djela moja,</p><p class="stih2">sve već bješe zapisano u knjizi tvojoj:</p><p class="stih2">dani su mi određeni dok još ne bješe ni jednoga.</p><p class="stih1"> <span class="brojRetka" id="17">17</span>Kako su mi, Bože, naumi tvoji nedokučivi,</p><p class="stih2">kako li je neprocjenjiv zbroj njihov.</p><p class="stih1"> <span class="brojRetka" id="18">18</span>Da ih brojim? Više ih je nego pijeska!</p><p class="stih2">Dođem li im do kraja, ti mi preostaješ!</p><p class="noviRedak"> </p><p class="stih1"> <span class="brojRetka" id="19">19</span>De, istrijebi, Bože, zlotvora,</p><p class="stih2">krvoloci nek’ odstupe od mene!</p><p class="stih1"> <span class="brojRetka" id="20">20</span>Jer podmuklo se bune protiv tebe,</p><p class="stih2">uzalud se dižu tvoji dušmani.</p><p class="noviRedak"> </p><p class="stih1"> <span class="brojRetka" id="21">21</span>Jahve, zar da ne mrzim tvoje mrzitelje?</p><p class="stih2">Zar da mi se ne gade protivnici tvoji?</p><p class="stih1"> <span class="brojRetka" id="22">22</span>Mržnjom dubokom ja ih mrzim</p><p class="stih2">i držim ih svojim neprijateljima.</p><p class="noviRedak"> </p><p class="stih1"> <span class="brojRetka" id="23">23</span>Pronikni me svega, Bože, srce mi upoznaj,</p><p class="stih2">iskušaj me i upoznaj misli moje:</p><p class="stih1"> <span class="brojRetka" id="24">24</span>pogledaj, ne idem li putem pogubnim</p><p class="stih2">i povedi me putem vječnim!</p>