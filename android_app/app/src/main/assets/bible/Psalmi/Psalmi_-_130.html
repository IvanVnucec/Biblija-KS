<h2>PSALAM 130 (129)</h2><h3>Pouzdanje u Boga</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih1">Iz dubine, Jahve, vapijem tebi:</p><p class="stih1"> <span class="brojRetka" id="2">2</span>Gospodine, čuj glas moj!</p><p class="stih2">Neka pazi uho tvoje</p><p class="stih2">na glas moga vapaja!</p><p class="noviRedak"> </p><p class="stih1"> <span class="brojRetka" id="3">3</span>Ako se, Jahve, grijehâ budeš spominjao,</p><p class="stih2">Gospodine, tko će opstati?</p><p class="stih1"> <span class="brojRetka" id="4">4</span>Al’ u tebe je praštanje,</p><p class="stih2">da bi te se bojali.</p><p class="noviRedak"> </p><p class="stih1"> <span class="brojRetka" id="5">5</span>U Jahvu ja se uzdam,</p><p class="stih2">duša se moja u njegovu uzda riječ.</p><p class="stih1"> <span class="brojRetka" id="6">6</span>Duša moja čeka Gospodina</p><p class="stih2">više no zoru straža noćna;</p><p class="stih2">više no zoru straža noćna</p><p class="stih1"> <span class="brojRetka" id="7">7</span>nek’ Izrael čeka Jahvu.</p><p class="stih1">Jer je u Jahve milosrđe</p><p class="stih2">i obilno je u njega otkupljenje;</p><p class="stih1"> <span class="brojRetka" id="8">8</span>on će otkupiti Izraela</p><p class="stih2">od svih grijeha njegovih.</p>