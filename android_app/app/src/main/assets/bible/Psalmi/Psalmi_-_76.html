<h2>PSALAM 76 (75)</h2><h3>Bogu pobjedniku</h3><p class="stih1"> <span class="brojRetka" id="1">1</span>Zborovođi. Uza žičana glazbala.</p><p class="stih2">Psalam. Asafov. Pjesma.</p><p class="stih1"> <span class="brojRetka" id="2">2</span>Na glasu je Bog u Judeji,</p><p class="stih2">u Izraelu veliko je ime njegovo!</p><p class="stih1"> <span class="brojRetka" id="3">3</span>U Šalemu je šator njegov,</p><p class="stih2">na Sionu boravište.</p><p class="stih1"> <span class="brojRetka" id="4">4</span>Tu polomi strijele lukovima,</p><p class="stih2">štitove, mačeve, sve oružje.</p><p class="noviRedak"> </p><p class="stih1"> <span class="brojRetka" id="5">5</span>Blistav si od svjetla,</p><p class="stih2">veličanstveniji od bregova drevnih.</p><p class="stih1"> <span class="brojRetka" id="6">6</span>Opljačkani su oni koji bijahu jaki srcem,</p><p class="stih2">i san svoj snivaju –</p><p class="stih2">klonuše ruke svim hrabrima.</p><p class="stih1"> <span class="brojRetka" id="7">7</span>Od prijetnje tvoje, Bože Jakovljev,</p><p class="stih2">skameniše se kola i konji.</p><p class="noviRedak"> </p><p class="stih1"> <span class="brojRetka" id="8">8</span>Strašan si ti, i tko da opstane</p><p class="stih2">kraj žestine gnjeva tvojega.</p><p class="stih1"> <span class="brojRetka" id="9">9</span>S neba reče presudu –</p><p class="stih2">od straha zemlja zadrhta i zanijemje</p><p class="stih1"> <span class="brojRetka" id="10">10</span>kad se diže Bog da sudi,</p><p class="stih2">da spasi uboge na zemlji.</p><p class="noviRedak"> </p><p class="stih1"> <span class="brojRetka" id="11">11</span>Jer će te i bijes Edoma slaviti,</p><p class="stih2">i preživjeli iz Hamata štovat će te.</p><p class="stih1"> <span class="brojRetka" id="12">12</span>Zavjetujte i izvršite zavjete Jahvi, Bogu svojemu,</p><p class="stih2">svi oko njega neka donose darove Strašnomu</p><p class="stih1"> <span class="brojRetka" id="13">13</span>koji obuzdava oholost knezova,</p><p class="stih2">koji je strašan kraljevima zemlje.</p>