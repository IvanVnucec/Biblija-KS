<h2>PSALAM 125 (124)</h2><h3>Bog štiti svoje</h3><p class="stih1"> <span class="brojRetka" id="1">1</span>Hodočasnička pjesma.</p><p class="stih1">Tko se uzda u Jahvu, on je kao brdo Sion:</p><p class="stih2">ne pomiče se, ostaje dovijeka.</p><p class="stih1"> <span class="brojRetka" id="2">2</span>Bregovi okružuju Jeruzalem:</p><p class="stih2">Jahve okružuje narod svoj</p><p class="stih2">odsada i dovijeka.</p><p class="noviRedak"> </p><p class="stih1"> <span class="brojRetka" id="3">3</span>I neće vladati žezlo bezbožničko</p><p class="stih2">nad udesom pravednih,</p><p class="stih2">da ne bi pravedni</p><p class="stih2">ruke za bezakonjem pružili.</p><p class="noviRedak"> </p><p class="stih1"> <span class="brojRetka" id="4">4</span>Učini, Jahve, dobro dobrima</p><p class="stih2">i čestitima u srcu.</p><p class="stih1"> <span class="brojRetka" id="5">5</span>A koji na krive skreću putove</p><p class="stih2">nek’ ih istrijebi Jahve sa zločincima!</p><p class="stih1">Mir nad Izraelom!</p>