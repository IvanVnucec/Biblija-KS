<h2>PSALAM 136 (135)</h2><h3>Litanija zahvalnica</h3><p class="stih1"> <span class="brojRetka" id="1">1</span>Aleluja!</p><p class="stih1">Hvalite Jahvu jer je dobar:</p><p class="stih2">vječna je ljubav njegova!</p><p class="stih1"> <span class="brojRetka" id="2">2</span>Hvalite Boga nad bogovima:</p><p class="stih2">vječna je ljubav njegova!</p><p class="stih1"> <span class="brojRetka" id="3">3</span>Hvalite Gospodara nad gospodarima:</p><p class="stih2">vječna je ljubav njegova!</p><p class="noviRedak"> </p><p class="stih1"> <span class="brojRetka" id="4">4</span>Jedini on učini čuda velika:</p><p class="stih2">vječna je ljubav njegova!</p><p class="stih1"> <span class="brojRetka" id="5">5</span>Mudro sazda on nebesa:</p><p class="stih2">vječna je ljubav njegova!</p><p class="stih1"> <span class="brojRetka" id="6">6</span>On utvrdi zemlju nad vodama:</p><p class="stih2">vječna je ljubav njegova!</p><p class="noviRedak"> </p><p class="stih1"> <span class="brojRetka" id="7">7</span>On načini svjetlila velika:</p><p class="stih2">vječna je ljubav njegova!</p><p class="stih1"> <span class="brojRetka" id="8">8</span>Sunce da vlada danom:</p><p class="stih2">vječna je ljubav njegova!</p><p class="stih1"> <span class="brojRetka" id="9">9</span>Mjesec i zvijezde da vladaju noću:</p><p class="stih2">vječna je ljubav njegova!</p><p class="noviRedak"> </p><p class="stih1"> <span class="brojRetka" id="10">10</span>On pobi prvorođence Egiptu:</p><p class="stih2">vječna je ljubav njegova!</p><p class="stih1"> <span class="brojRetka" id="11">11</span>Izvede Izraela iz njega:</p><p class="stih2">vječna je ljubav njegova!</p><p class="stih1"> <span class="brojRetka" id="12">12</span>Mišicom jakom, rukom ispruženom:</p><p class="stih2">vječna je ljubav njegova!</p><p class="noviRedak"> </p><p class="stih1"> <span class="brojRetka" id="13">13</span>On Crveno more razdvoji:</p><p class="stih2">vječna je ljubav njegova!</p><p class="stih1"> <span class="brojRetka" id="14">14</span>Provede Izraela posred vodâ:</p><p class="stih2">vječna je ljubav njegova!</p><p class="stih1"> <span class="brojRetka" id="15">15</span>I vrgnu faraona i vojsku mu u Crveno more:</p><p class="stih2">vječna je ljubav njegova!</p><p class="noviRedak"> </p><p class="stih1"> <span class="brojRetka" id="16">16</span>On narod svoj vođaše pustinjom:</p><p class="stih2">vječna je ljubav njegova!</p><p class="stih1"> <span class="brojRetka" id="17">17</span>On udari kraljeve velike:</p><p class="stih2">vječna je ljubav njegova!</p><p class="stih1"> <span class="brojRetka" id="18">18</span>I pogubi kraljeve moćne:</p><p class="stih2">vječna je ljubav njegova!</p><p class="stih1"> <span class="brojRetka" id="19">19</span>Sihona, kralja amorejskog:</p><p class="stih2">vječna je ljubav njegova!</p><p class="stih1"> <span class="brojRetka" id="20">20</span>Oga, kralja bašanskog:</p><p class="stih2">vječna je ljubav njegova!</p><p class="noviRedak"> </p><p class="stih1"> <span class="brojRetka" id="21">21</span>I njihovu zemlju dade u baštinu:</p><p class="stih2">vječna je ljubav njegova!</p><p class="stih1"> <span class="brojRetka" id="22">22</span>U baštinu Izraelu, sluzi svome:</p><p class="stih2">vječna je ljubav njegova!</p><p class="stih1"> <span class="brojRetka" id="23">23</span>On se spomenu nas u poniženju našem:</p><p class="stih2">vječna je ljubav njegova!</p><p class="stih1"> <span class="brojRetka" id="24">24</span>Od dušmana nas naših oslobodi:</p><p class="stih2">vječna je ljubav njegova!</p><p class="noviRedak"> </p><p class="stih1"> <span class="brojRetka" id="25">25</span>On daje hrane svakom tijelu:</p><p class="stih2">vječna je ljubav njegova!</p><p class="stih1"> <span class="brojRetka" id="26">26</span>Hvalite Boga nebeskog:</p><p class="stih2">vječna je ljubav njegova!</p>