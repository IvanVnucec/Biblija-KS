<h2>PSALAM 23 (22)</h2><h3>Jahve – Pastir dobri</h3><p class="stih1"> <span class="brojRetka" id="1">1</span>Psalam.</p><p class="stih2">Davidov.</p><p class="stih1">Jahve je pastir moj:</p><p class="stih2">ni u čem ja ne oskudijevam;</p><p class="stih1"> <span class="brojRetka" id="2">2</span>na poljanama zelenim</p><p class="stih2">on mi daje odmora.</p><p class="stih1">Na vrutke me tihane vodi</p><p class="stih1"> <span class="brojRetka" id="3">3</span>i krijepi dušu moju.</p><p class="stih2">Stazama pravim on me upravlja</p><p class="stih2">radi imena svojega.</p><p class="noviRedak"> </p><p class="stih1"> <span class="brojRetka" id="4">4</span>Pa da mi je i dolinom smrti proći,</p><p class="stih2">zla se ne bojim, jer si ti sa mnom.</p><p class="stih2">Tvoj štap i palica tvoja</p><p class="stih2">utjeha su meni.</p><p class="noviRedak"> </p><p class="stih1"> <span class="brojRetka" id="5">5</span>Trpezu preda mnom prostireš</p><p class="stih2">na oči dušmanima mojim.</p><p class="stih2">Uljem mi glavu mažeš,</p><p class="stih2">čaša se moja prelijeva.</p><p class="noviRedak"> </p><p class="stih1"> <span class="brojRetka" id="6">6</span>Dobrota i milost pratit će mene</p><p class="stih2">sve dane života moga.</p><p class="stih2">U Jahvinu ću domu prebivati</p><p class="stih2">kroz dane mnoge.</p>