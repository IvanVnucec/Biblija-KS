<p class="pocetakParagrafa"> <span class="brojRetka" id="1">1</span>Tada, po naredbi kralja Darija, uzeše tražiti u Babilonu, u spremištu gdje je bila pismohrana,  <span class="brojRetka" id="2">2</span>i nađoše u Ekbatani, tvrđavi u medijskoj pokrajini, svitak s ovom poveljom:</p><p class="pocetakParagrafa">»Na spomen.</p><p class="pocetakParagrafa"> <span class="brojRetka" id="3">3</span>Prve godine kraljevanja Kira proglasio je kralj Kir:</p><p class="pocetakParagrafa">Dom Božji u Jeruzalemu. Dom neka se sagradi kao mjesto gdje će se prinositi žrtve i gdje će se donositi prinosi za paljenje. Neka bude visok šezdeset lakata i širok šezdeset lakata.  <span class="brojRetka" id="4">4</span>Tri reda neka budu od velikog kamenja, a jedan od drveta. Trošak će se podmiriti iz kraljevskog dvora.  <span class="brojRetka" id="5">5</span>Osim toga, posuđe zlatno i srebrno iz doma Božjeg koje Nabukodonozor bijaše uzeo iz svetišta u Jeruzalemu i prenio u Babilon neka se vrati i bude na svome mjestu u svetištu jeruzalemskom i neka se postavi u domu Božjem.</p><p class="pocetakParagrafa"> <span class="brojRetka" id="6">6</span>Sada, dakle, Tatnaju, satrape s onu stranu Rijeke, Šetar Boznaju i drugovi vaši poslanici s onu stranu Rijeke, udaljite se odatle!  <span class="brojRetka" id="7">7</span>Pustite neka taj dom Božji grade upravitelji i starješine židovske. Dom Božji treba sagraditi na njegovu prvotnom mjestu.</p><p class="pocetakParagrafa"> <span class="brojRetka" id="8">8</span>Evo mojih naredaba o vašem držanju prema starješinama judejskim kako bi se ponovno sagradio taj dom Božji: od kraljevskog blaga – to jest od danka s onu stranu Rijeke – neka se plaća onim ljudima brižljivo, bez prijekida,  <span class="brojRetka" id="9">9</span>i što im bude trebalo za žrtve paljenice Bogu neba: junaca, ovnova i jaganjaca, i pšenice, soli, vina i ulja, neka im se redovito daje svakoga dana, prema uputama svećenikâ u Jeruzalemu.  <span class="brojRetka" id="10">10</span>Neka prinose žrtve na ugodan miris Bogu neba, neka mole za život kralja i njegovih sinova.</p><p class="pocetakParagrafa"> <span class="brojRetka" id="11">11</span>Naređujem osim toga: tko god prekrši tu naredbu, neka mu se izvadi greda iz kuće pa neka na njoj bude pogubljen, a kuća da mu zato postane bunište.  <span class="brojRetka" id="12">12</span>I Bog, koji je ondje nastanio svoje ime, neka obori svakog kralja i narod koji bi se drznuo da prekrši moju naredbu i sruši dom Božji u Jeruzalemu! Ja, Darije, izdao sam tu zapovijed. Neka se točno vrši!«</p><p class="pocetakParagrafa"> <span class="brojRetka" id="13">13</span>Tada Tatnaj, satrap s onu stranu Rijeke, Šetar Boznaj i njihovi drugovi učiniše onako kako je zapovjedio kralj Darije.  <span class="brojRetka" id="14">14</span>A židovske su starješine nastavile uspješno graditi po nadahnuću proroka Hagaja i Zaharije, sina Adonova. Dovršili su gradnju po naredbi Boga Izraelova i po naredbi Kira i Darija i Artakserksa, kralja perzijskoga.  <span class="brojRetka" id="15">15</span>Hram je zavšen dvadeset i trećeg dana mjeseca adara. Bilo je to šeste godine vladavine kralja Darija.</p><p class="pocetakParagrafa"> <span class="brojRetka" id="16">16</span>Izraelci – svećenici, leviti i ostatak povratnika iz sužanjstva – radosno posvetiše taj dom Božji.  <span class="brojRetka" id="17">17</span>Žrtvovaše za posvećenje doma Božjega stotinu junaca, dvije stotine ovnova, četiri stotine janjaca i, kao žrtvu za grijehe svega Izraela, dvanaest jaraca – prema broju plemena Izraelovih.  <span class="brojRetka" id="18">18</span>Zatim postaviše svećenike po njihovim redovima i levite po njihovim razredima za službu domu Božjem u Jeruzalemu, kako je propisano u knjizi Mojsijevoj.</p><p class="noviRedak"> <h4>Pasha 515. godine</h4><p class="pocetakParagrafa"> <span class="brojRetka" id="19">19</span>Povratnici iz sužanjstva slavili su Pashu četrnaestog dana prvoga mjeseca.  <span class="brojRetka" id="20">20</span>Svi su se leviti, kao jedan čovjek, očistili: svi su bili čisti; žrtvovali su pashu za sve povratnike iz ropstva, za svoju braću svećenike i za sebe.  <span class="brojRetka" id="21">21</span>Blagovali su pashu Izraelci koji su se vratili iz ropstva i svi oni koji su im se, prekinuvši s nečistoćom naroda zemlje, pridružili da traže Jahvu, Boga Izraelova.  <span class="brojRetka" id="22">22</span>I svetkovahu radosno Blagdan beskvasnih kruhova sedam dana: jer ih je Jahve ispunio radošću i obratio prema njima srce asirskog kralja da ojača njihove ruke u radovima oko doma Boga, Boga Izraelova.</p></p>