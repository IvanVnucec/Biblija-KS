<p class="pocetakParagrafa"> <span class="brojRetka" id="1">1</span>Daha mi nestaje, gasnu moji dani</p><p class="stih2">i za mene već se skupljaju grobari.</p><p class="stih1"> <span class="brojRetka" id="2">2</span>Rugači su evo mene dohvatili,</p><p class="stih2">od uvreda oka sklopiti ne mogu.</p><p class="stih1"> <span class="brojRetka" id="3">3</span>Stoga me zaštiti i budi mi jamcem</p><p class="stih2">kad mi nitko u dlan neće da udari.</p><p class="stih1"> <span class="brojRetka" id="4">4</span>Jer, srca si njina lišio razuma</p><p class="stih2">i dopustiti im nećeš da opstanu.</p><p class="stih1"> <span class="brojRetka" id="5">5</span>K’o taj što imanje dijeli drugovima,</p><p class="stih2">a djeci njegovoj dotle oči gasnu,</p><p class="stih1"> <span class="brojRetka" id="6">6</span>narodima svim sam na ruglo postao,</p><p class="stih2">onaj kom u lice svatko pljunut’ može.</p><p class="stih1"> <span class="brojRetka" id="7">7</span>Od tuge vid mi se muti u očima,</p><p class="stih2">poput sjene moji udovi postaju.</p><p class="stih1"> <span class="brojRetka" id="8">8</span>Začudit će se zbog toga pravednici,</p><p class="stih2">na bezbožnika će planuti čestiti;</p><p class="stih1"> <span class="brojRetka" id="9">9</span>neporočni će na svom ustrajat’ putu,</p><p class="stih2">čovjek čistih ruku ojačat će još više.</p><p class="stih1"> <span class="brojRetka" id="10">10</span>Hajde, svi vi, nećete li opet počet’,</p><p class="stih2">ta među vama ja mudra ne nalazim!</p><p class="stih1"> <span class="brojRetka" id="11">11</span>Minuli su dani, propale zamisli,</p><p class="stih2">želje srca moga izjalovile se.</p><p class="stih1"> <span class="brojRetka" id="12">12</span>‘U noći najcrnjoj dan se približava;</p><p class="stih2">blizu je već svjetlo što tminu izgoni.’</p><p class="stih1"> <span class="brojRetka" id="13">13</span>A meni je nada otići u šeol</p><p class="stih2">i prostrijeti sebi ležaj u mrklini.</p><p class="stih1"> <span class="brojRetka" id="14">14</span>Dovikujem grobu: ‘Oče moj rođeni!’</p><p class="stih2">a crve pozdravljam: ‘Mati moja, sestro!’</p><p class="stih1"> <span class="brojRetka" id="15">15</span>Ali gdje za mene ima jošte nade?</p><p class="stih2">Sreću moju tko će ikada vidjeti?</p><p class="stih1"> <span class="brojRetka" id="16">16</span>Hoće li u šeol ona sa mnom sići</p><p class="stih2">da u prahu zajedno otpočinemo?«</p>