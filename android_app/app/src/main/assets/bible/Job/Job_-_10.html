<p class="pocetakParagrafa"> <span class="brojRetka" id="1">1</span>Kad mi je duši život omrznuo, nek’ mi tužaljka poteče slobodno,</p><p class="stih2">zborit ću u gorčini duše svoje.</p><p class="stih1"> <span class="brojRetka" id="2">2</span>Reći ću Bogu: Nemoj me osudit’!</p><p class="stih2">Kaži mi zašto se na me obaraš.</p><p class="stih1"> <span class="brojRetka" id="3">3</span>Ta što od toga imaš da me tlačiš,</p><p class="stih2">da djelo ruku svojih zabacuješ,</p><p class="stih2">da pomažeš namjerama opakih?</p><p class="stih1"> <span class="brojRetka" id="4">4</span>Jesu li u tebe oči tjelesne?</p><p class="stih2">Zar ti vidiš kao što čovjek vidi?</p><p class="stih1"> <span class="brojRetka" id="5">5</span>Zar su ti dani k’o dani smrtnika</p><p class="stih2">a kao ljudski vijek tvoje godine?</p><p class="stih1"> <span class="brojRetka" id="6">6</span>Zbog čega krivnju moju istražuješ</p><p class="stih2">i grijehe moje hoćeš razotkriti,</p><p class="stih1"> <span class="brojRetka" id="7">7</span>kad znadeš dobro da sam nedužan,</p><p class="stih2">da ruci tvojoj izmaknut’ ne mogu?</p><p class="stih1"> <span class="brojRetka" id="8">8</span>Tvoje me ruke sazdaše, stvoriše,</p><p class="stih2">zašto da me sada opet raščiniš!</p><p class="stih1"> <span class="brojRetka" id="9">9</span>Sjeti se, k’o glinu si me sazdao</p><p class="stih2">i u prah ćeš me ponovno vratiti.</p><p class="stih1"> <span class="brojRetka" id="10">10</span>Nisi li mene k’o mlijeko ulio</p><p class="stih2">i učinio da se k’o sir zgrušam?</p><p class="stih1"> <span class="brojRetka" id="11">11</span>Kožom si me i mesom odjenuo,</p><p class="stih2">kostima si me spleo i žilama.</p><p class="stih1"> <span class="brojRetka" id="12">12</span>S milošću si mi život darovao,</p><p class="stih2">brižljivo si nad mojim bdio dahom.</p><p class="stih1"> <span class="brojRetka" id="13">13</span>Al’ u svom srcu ovo si sakrio,</p><p class="stih2">znam da je tvoja to bila namjera:</p><p class="stih1"> <span class="brojRetka" id="14">14</span>da paziš budno hoću li zgriješiti</p><p class="stih2">i da mi grijeh ne prođe nekažnjeno.</p><p class="stih1"> <span class="brojRetka" id="15">15</span>Ako sam grešan, onda teško meni,</p><p class="stih2">ako li sam prav, glavu ne smijem dići –</p><p class="stih2">shrvan sramotom, nesrećom napojen!</p><p class="stih1"> <span class="brojRetka" id="16">16</span>Ispravim li se, k’o lav me nagoniš,</p><p class="stih2">snagu svoju okušavaš na meni,</p><p class="stih1"> <span class="brojRetka" id="17">17</span>optužbe nove na mene podižeš,</p><p class="stih2">jarošću većom na mene usplamtiš</p><p class="stih2">i sa svježim se četama obaraš.</p><p class="noviRedak"> </p><p class="stih1"> <span class="brojRetka" id="18">18</span>Iz utrobe što si me izvukao?</p><p class="stih2">O, što ne umrijeh: vidjeli me ne bi,</p><p class="stih1"> <span class="brojRetka" id="19">19</span>bio bih k’o da me ni bilo nije,</p><p class="stih2">iz utrobe u grob bi me stavili.</p><p class="stih1"> <span class="brojRetka" id="20">20</span>Mog su života dani tako kratki!</p><p class="stih2">Pusti me da se još malo veselim</p><p class="stih1"> <span class="brojRetka" id="21">21</span>prije nego ću na put bez povratka,</p><p class="stih2">u zemlju tame, zemlju sjene smrtne,</p><p class="stih1"> <span class="brojRetka" id="22">22</span>u zemlju tmine guste i meteža,</p><p class="stih2">gdje je svjetlost slična noći najcrnjoj.«</p>