<p class="pocetakParagrafa"> <span class="brojRetka" id="1">1</span>Čovjek koga je žena rodila</p><p class="stih2">kratka je vijeka i pun nevolja.</p><p class="stih1"> <span class="brojRetka" id="2">2</span>K’o cvijet je nikao i vene već,</p><p class="stih2">poput sjene bježi ne zastajuć’.</p><p class="stih1"> <span class="brojRetka" id="3">3</span>Na takva, zar, ti oči otvaraš</p><p class="stih2">i preda se na sud ga izvodiš?</p><p class="stih1"> <span class="brojRetka" id="4">4</span>Tko će čisto izvuć’ iz nečista? Nitko!</p><p class="stih1"> <span class="brojRetka" id="5">5</span>Pa kad su njegovi dani odbrojeni,</p><p class="stih2">kad mu broj mjeseci o tebi ovisi,</p><p class="stih2">kad mu granicu stavljaš neprijelaznu,</p><p class="stih1"> <span class="brojRetka" id="6">6</span>skini s njega pogled da počinut’ može,</p><p class="stih2">poput najamnika da svoj dan uživa.</p><p class="stih1"> <span class="brojRetka" id="7">7</span>Ta ni drvu nije nada sva propala,</p><p class="stih2">posječeno, ono opet prozeleni</p><p class="stih2">i mladice nove iz njega izbiju.</p><p class="stih1"> <span class="brojRetka" id="8">8</span>Ako mu korijen i ostari u zemlji,</p><p class="stih2">ako mu se panj i sasuši u prahu,</p><p class="stih1"> <span class="brojRetka" id="9">9</span>oćutjevši vodu, ono će propupat’</p><p class="stih2">i pustiti grane kao stablo novo.</p><p class="stih1"> <span class="brojRetka" id="10">10</span>Al’ kad čovjek umre, ostaje pokošen,</p><p class="stih2">kad smrtnik izdahne, gdje li je on tada?</p><p class="stih1"> <span class="brojRetka" id="11">11</span>Može sva voda iz mora ispariti</p><p class="stih2">i presahnut’ rijeke, isušit’ posvema,</p><p class="stih1"> <span class="brojRetka" id="12">12</span>al’ čovjek kad legne, ne ustaje više,</p><p class="stih2">dok nebesa bude, neće se podići,</p><p class="stih2">od sna se svojega probuditi neće.</p><p class="stih1"> <span class="brojRetka" id="13">13</span>O, kad bi me htio skriti u šeolu,</p><p class="stih2">zakloniti me dok srdžba ti ne mine,</p><p class="stih2">dati mi rok kad ćeš me se spomenuti,</p><p class="stih1"> <span class="brojRetka" id="14">14</span>– jer, kad umre čovjek, zar uskrsnut’ može? –</p><p class="stih2">čekao bih te sve dane vojske svoje</p><p class="stih2">dok ne bi došao da mi smjenu dadeš.</p><p class="stih1"> <span class="brojRetka" id="15">15</span>Zvao bi me, a ja bih se odazvao:</p><p class="stih2">zaželio si se djela svojih ruku.</p><p class="stih1"> <span class="brojRetka" id="16">16</span>A sad nad svakim mojim vrebaš korakom,</p><p class="stih2">nijednog mi grijeha nećeš oprostiti,</p><p class="stih1"> <span class="brojRetka" id="17">17</span>u vreći si prijestup moj zapečatio</p><p class="stih2">i krivicu moju svu si zapisao.</p><p class="noviRedak"> </p><p class="stih1"> <span class="brojRetka" id="18">18</span>Vaj! K’o što se jednom uruši planina,</p><p class="stih2">k’o što se hridina s mjesta svog odvali,</p><p class="stih1"> <span class="brojRetka" id="19">19</span>k’o što voda kamen s vremenom istroši,</p><p class="stih2">a pljusak bujicom zemlju svu sapere,</p><p class="stih2">tako uništavaš nadu u čovjeku.</p><p class="stih1"> <span class="brojRetka" id="20">20</span>Oborio si ga – on ode zasvagda,</p><p class="stih2">nagrđena lica, otjeran, odbačen.</p><p class="stih1"> <span class="brojRetka" id="21">21</span>Djecu mu poštuju – o tom ništa ne zna;</p><p class="stih2">ako su prezrena – o tom ne razmišlja.</p><p class="stih1"> <span class="brojRetka" id="22">22</span>On jedino pati zbog svojega tijela,</p><p class="stih2">on jedino tuži zbog svojeg života.«</p>