<p class="pocetakParagrafa"> <span class="brojRetka" id="1">1</span>Očima svojim sve to ja vidjeh,</p><p class="stih2">ušima svojim čuh i razumjeh.</p><p class="stih1"> <span class="brojRetka" id="2">2</span>Sve što vi znate znadem to i ja,</p><p class="stih2">ni u čemu od vas gori nisam.</p><p class="stih1"> <span class="brojRetka" id="3">3</span>Zato, zborit’ moram sa Svesilnim,</p><p class="stih2">pred Bogom svoj razlog izložiti.</p><p class="stih1"> <span class="brojRetka" id="4">4</span>Jer, kovači laži vi ste pravi,</p><p class="stih2">i svi ste vi zaludni liječnici!</p><p class="stih1"> <span class="brojRetka" id="5">5</span>Kada biste bar znali šutjeti,</p><p class="stih2">mudrost biste svoju pokazali!</p><p class="stih1"> <span class="brojRetka" id="6">6</span>Dokaze mi ipak poslušajte,</p><p class="stih2">razlog mojih usana počujte.</p><p class="stih1"> <span class="brojRetka" id="7">7</span>Zar zbog Boga govorite laži,</p><p class="stih2">zar zbog njega riječi te prijevarne?</p><p class="stih1"> <span class="brojRetka" id="8">8</span>Zar biste pristrano branit’ htjeli Boga,</p><p class="stih2">zar biste mu htjeli biti odvjetnici?</p><p class="stih1"> <span class="brojRetka" id="9">9</span>Zar bi dobro bilo da vas on ispita?</p><p class="stih2">Zar biste ga obmanuli k’o čovjeka?</p><p class="stih1"> <span class="brojRetka" id="10">10</span>Kaznom preteškom on bi vas pokarao</p><p class="stih2">poradi potajne vaše pristranosti.</p><p class="stih1"> <span class="brojRetka" id="11">11</span>Zar vas veličanstvo njegovo ne plaši</p><p class="stih2">i zar vas od njega užas ne spopada?</p><p class="stih1"> <span class="brojRetka" id="12">12</span>Razlozi su vam od pepela izreke,</p><p class="stih2">obrana je vaša obrana od blata.</p><p class="stih1"> <span class="brojRetka" id="13">13</span>Umuknite sada! Dajte da govorim,</p><p class="stih2">pa neka me poslije snađe što mu drago.</p><p class="stih1"> <span class="brojRetka" id="14">14</span>Zar da meso svoje sâm kidam zubima?</p><p class="stih2">Da svojom rukom život upropašćujem?</p><p class="stih1"> <span class="brojRetka" id="15">15</span>On me ubit’ može: nade druge nemam</p><p class="stih2">već da pred njim svoje držanje opravdam.</p><p class="stih1"> <span class="brojRetka" id="16">16</span>I to je već zalog mojega spasenja,</p><p class="stih2">jer bezbožnik preda nj ne može stupiti.</p><p class="noviRedak"> </p><p class="stih1"> <span class="brojRetka" id="17">17</span>Pažljivo mi riječi poslušajte,</p><p class="stih2">nek’ vam prodre u uši besjeda.</p><p class="stih1"> <span class="brojRetka" id="18">18</span>Gle: ja sam pripremio parnicu,</p><p class="stih2">jer u svoje sam právo uvjeren.</p><p class="stih1"> <span class="brojRetka" id="19">19</span>Tko se sa mnom hoće parničiti? –</p><p class="stih2">Umuknut ću potom te izdahnut’.</p><p class="stih1"> <span class="brojRetka" id="20">20</span>Dvije mi molbe samo ne uskrati</p><p class="stih2">da se od tvog lica ne sakrivam:</p><p class="stih1"> <span class="brojRetka" id="21">21</span>digni s mene tešku svoju ruku</p><p class="stih2">i užasom svojim ne straši me.</p><p class="stih1"> <span class="brojRetka" id="22">22</span>Tada me pitaj, a ja ću odgovarat’;</p><p class="stih2">ili ja da pitam, ti da odgovaraš.</p><p class="stih1"> <span class="brojRetka" id="23">23</span>Koliko počinih prijestupa i grijeha?</p><p class="stih2">Prekršaj mi moj pokaži i krivicu.</p><p class="stih1"> <span class="brojRetka" id="24">24</span>Zašto lice svoje kriješ sad od mene,</p><p class="stih2">zašto u meni vidiš neprijatelja?</p><p class="stih1"> <span class="brojRetka" id="25">25</span>Zašto strahom mučiš list vjetrom progonjen,</p><p class="stih2">zašto se na suhu obaraš slamčicu?</p><p class="stih1"> <span class="brojRetka" id="26">26</span>O ti, koji mi gorke pišeš presude</p><p class="stih2">i teretiš mene grijesima mladosti,</p><p class="stih1"> <span class="brojRetka" id="27">27</span>koji si mi noge u klade sapeo</p><p class="stih2">i koji bdiš nad svakim mojim korakom</p><p class="stih2">i tragove stopa mojih ispituješ!</p><p class="stih1"> <span class="brojRetka" id="28">28</span>Život mi se k’o trulo drvo raspada,</p><p class="stih2">k’o haljina što je moljci izjedaju!</p><p class="noviRedak"> </p>