<p class="pocetakParagrafa"> <span class="brojRetka" id="1">1</span>Da, od toga i moje srce drhti i s mjesta svoga iskočiti hoće.</p><p class="stih1"> <span class="brojRetka" id="2">2</span>Čujte, čujte gromor glasa njegova,</p><p class="stih2">tutnjavu što mu iz usta izlazi.</p><p class="stih1"> <span class="brojRetka" id="3">3</span>Gle, munja lijeće preko cijelog neba –</p><p class="stih2">i sijevne blijesak s kraja na kraj zemlje –</p><p class="stih1"> <span class="brojRetka" id="4">4</span>iza nje silan jedan glas se ori:</p><p class="stih2">to On gromori glasom veličajnim.</p><p class="stih1">Munje mu lete, nitko ih ne priječi,</p><p class="stih2">tek što mu je glas jednom odjeknuo.</p><p class="stih1"> <span class="brojRetka" id="5">5</span>Da, Bog gromori glasom veličajnim,</p><p class="stih2">djela velebna, neshvatljiva stvara.</p><p class="stih1"> <span class="brojRetka" id="6">6</span>Kad snijegu kaže: ‘Zasniježi po zemlji!’</p><p class="stih2">i pljuskovima: ‘Zapljuštite silno!’</p><p class="stih1"> <span class="brojRetka" id="7">7</span>svakom čovjeku zapečati ruke</p><p class="stih2">da svi njegovo upoznaju djelo.</p><p class="stih1"> <span class="brojRetka" id="8">8</span>U brlog se tad zvijeri sve uvuku</p><p class="stih2">i na svojem se šćućure ležaju.</p><p class="stih1"> <span class="brojRetka" id="9">9</span>S južne se strane podiže oluja,</p><p class="stih2">a studen vjetri sjeverni donose.</p><p class="stih1"> <span class="brojRetka" id="10">10</span>Već led od daha Božjega nastaje</p><p class="stih2">i vodena se kruti površina.</p><p class="stih1"> <span class="brojRetka" id="11">11</span>I opet vodom puni on oblake,</p><p class="stih2">i sijevat’ stanu oblaci munjama;</p><p class="stih1"> <span class="brojRetka" id="12">12</span>kruže posvuda po volji njegovoj,</p><p class="stih2">što im naloži, to će izvršiti</p><p class="stih2">na licu cijelog kruga zemaljskoga.</p><p class="stih1"> <span class="brojRetka" id="13">13</span>Šalje ih – ili da kazni narode,</p><p class="stih2">ili da ih milosrđem obdari.</p><p class="stih1"> <span class="brojRetka" id="14">14</span>Poslušaj ovo, Jobe, umiri se</p><p class="stih2">i promotri djela Božja čudesna.</p><p class="stih1"> <span class="brojRetka" id="15">15</span>Znaš li kako Bog njima zapovijeda,</p><p class="stih2">kako munju iz oblaka svog pušta?</p><p class="stih1"> <span class="brojRetka" id="16">16</span>Znaš li o čem vise gore oblaci?</p><p class="stih2">Čudesna to su znanja savršenog.</p><p class="stih1"> <span class="brojRetka" id="17">17</span>Kako ti gòrē od žege haljine</p><p class="stih2">u južnom vjetru kad zemlja obamre?</p><p class="stih1"> <span class="brojRetka" id="18">18</span>Zar si nebesa s njim ti razapeo,</p><p class="stih2">čvrsta poput ogledala livenog?</p><p class="stih1"> <span class="brojRetka" id="19">19</span>De naputi me što da mu kažemo:</p><p class="stih2">zbog tmine se ne snalazimo više.</p><p class="stih1"> <span class="brojRetka" id="20">20</span>Zar ćeš mu reći: ‘Hoću govoriti’?</p><p class="stih2">Ili na propast vlastitu pristati?</p><p class="stih1"> <span class="brojRetka" id="21">21</span>Tko, dakle, može u svjetlost gledati</p><p class="stih2">na nebesima što se sja blistavo</p><p class="stih2">kada oblake rastjeraju vjetri?</p><p class="stih1"> <span class="brojRetka" id="22">22</span>Sa sjevera k’o zlato je bljesnulo:</p><p class="stih2">veličanstvom strašnim Bog se odjenu!</p><p class="stih1"> <span class="brojRetka" id="23">23</span>Da, Svesilnog doseći ne možemo,</p><p class="stih2">neizmjeran je u moći i sudu,</p><p class="stih2">velik u pravdi, nikog on ne tlači.</p><p class="stih1"> <span class="brojRetka" id="24">24</span>Zato ljudi svi neka ga se boje!</p><p class="stih2">Na mudrost oholu on i ne gleda!«</p>