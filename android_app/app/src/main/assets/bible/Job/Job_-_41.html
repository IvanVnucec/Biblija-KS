<p class="pocetakParagrafa"> <span class="brojRetka" id="1">1</span>Zalud je nadu u njega gojiti,</p><p class="stih2">na pogled njegov čovjek već pogiba.</p><p class="stih1"> <span class="brojRetka" id="2">2</span>Junaka nema da njega razdraži,</p><p class="stih2">tko će mu se u lice suprotstavit’?</p><p class="stih1"> <span class="brojRetka" id="3">3</span>Tko se sukobi s njim i živ ostade?</p><p class="stih2">Pod nebesima tog čovjeka nema!</p><p class="stih1"> <span class="brojRetka" id="4">4</span>Prešutjet neću njegove udove,</p><p class="stih2">ni silnu snagu, ni ljepotu stasa.</p><p class="stih1"> <span class="brojRetka" id="5">5</span>Tko mu smije razodjenut’ odjeću,</p><p class="stih2">tko li kroz dvostruk prodrijeti mu oklop?</p><p class="stih1"> <span class="brojRetka" id="6">6</span>Tko će mu ralje rastvorit’ dvokrilne</p><p class="stih2">kad strah vlada oko zubi njegovih?</p><p class="stih1"> <span class="brojRetka" id="7">7</span>Hrbat mu je od ljuskavih štitova,</p><p class="stih2">zapečaćenih pečatom kamenim.</p><p class="stih1"> <span class="brojRetka" id="8">8</span>Jedni uz druge tako se sljubiše</p><p class="stih2">da među njima dah ne bi prošao.</p><p class="stih1"> <span class="brojRetka" id="9">9</span>Tako su čvrsto slijepljeni zajedno:</p><p class="stih2">priljubljeni, razdvojit’ se ne mogu.</p><p class="stih1"> <span class="brojRetka" id="10">10</span>Kad kihne, svjetlost iz njega zapršti,</p><p class="stih2">poput zorinih vjeđa oči su mu.</p><p class="stih1"> <span class="brojRetka" id="11">11</span>Zublje plamsaju iz njegovih ralja,</p><p class="stih2">iskre ognjene iz njih se prosiplju.</p><p class="stih1"> <span class="brojRetka" id="12">12</span>Iz nozdrva mu sukljaju dimovi</p><p class="stih2">kao iz kotla što kipi na vatri.</p><p class="stih1"> <span class="brojRetka" id="13">13</span>Dah bi njegov zapalio ugljevlje,</p><p class="stih2">jer mu iz ralja plamenovi suču.</p><p class="stih1"> <span class="brojRetka" id="14">14</span>U šiji leži sva snaga njegova,</p><p class="stih2">a ispred njega užas se prostire.</p><p class="stih1"> <span class="brojRetka" id="15">15</span>Kad se ispravi, zastrepe valovi</p><p class="stih2">i prema morskoj uzmiču pučini.</p><p class="stih1"> <span class="brojRetka" id="16">16</span>Poput pećine srce mu je tvrdo,</p><p class="stih2">poput mlinskoga kamena otporno.</p><p class="stih1"> <span class="brojRetka" id="17">17</span>Pregibi tusta mesa srasli su mu,</p><p class="stih2">čvrsti su kao da su saliveni.</p><p class="stih1"> <span class="brojRetka" id="18">18</span>Zgodi li ga mač, od njeg se odbije,</p><p class="stih2">tako i koplje, sulica i strijela.</p><p class="stih1"> <span class="brojRetka" id="19">19</span>Poput slame je za njega željezo,</p><p class="stih2">mjed je k’o drvo iscrvotočeno.</p><p class="stih1"> <span class="brojRetka" id="20">20</span>On ne uzmiče od strelice s lûka,</p><p class="stih2">stijenje iz praćke na nj k’o pljeva pada.</p><p class="stih1"> <span class="brojRetka" id="21">21</span>K’o slamčica je toljaga za njega,</p><p class="stih2">koplju se smije kad zazviždi nad njim.</p><p class="stih1"> <span class="brojRetka" id="22">22</span>Crepovlje oštro ima na trbuhu</p><p class="stih2">i blato njime ore k’o drljačom.</p><p class="stih1"> <span class="brojRetka" id="23">23</span>Pod njim vrtlog sav k’o lonac uskipi,</p><p class="stih2">uspjeni more k’o pomast u kotlu.</p><p class="stih1"> <span class="brojRetka" id="24">24</span>Za sobom svijetlu ostavlja on brazdu,</p><p class="stih2">regbi, bijelo runo bezdan prekriva.</p><p class="stih1"> <span class="brojRetka" id="25">25</span>Ništa slično na zemlji ne postoji</p><p class="stih2">i niti je tko tako neustrašiv.</p><p class="stih1"> <span class="brojRetka" id="26">26</span>I na najviše on s visoka gleda,</p><p class="stih2">kralj je svakome, i najponosnijim.«</p>