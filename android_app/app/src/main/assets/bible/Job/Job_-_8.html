<h4>Neumitnost božanske pravde</h4><p class="pocetakParagrafa"> <span class="brojRetka" id="1">1</span>Bildad iz Šuaha progovori tad i reče:</p><p class="stih1"> <span class="brojRetka" id="2">2</span>»Dokad ćeš jošte govoriti tako,</p><p class="stih2">dokle će ti riječ kao vihor biti?</p><p class="stih1"> <span class="brojRetka" id="3">3</span>Ta zar može Bog pravo pogaziti,</p><p class="stih2">može li pravdu izvrnut’ Svesilni?</p><p class="stih1"> <span class="brojRetka" id="4">4</span>Ako mu djeca tvoja sagriješiše,</p><p class="stih2">preda ih zato bezakonju njinu.</p><p class="stih1"> <span class="brojRetka" id="5">5</span>Al’ ako Boga potražiš iskreno</p><p class="stih2">i od Svesilnog milost ti izmoliš;</p><p class="stih1"> <span class="brojRetka" id="6">6</span>ako li budeš čist i neporočan,</p><p class="stih2">odsad će svagda on nad tobom bdjeti</p><p class="stih2">i obnovit će kuću pravedniku.</p><p class="stih1"> <span class="brojRetka" id="7">7</span>Bit će malena tvoja sreća prošla</p><p class="stih2">prema budućoj što te očekuje.</p><p class="stih1"> <span class="brojRetka" id="8">8</span>No pitaj samo prošle naraštaje,</p><p class="stih2">na mudrost pređa njihovih pripazi.</p><p class="stih1"> <span class="brojRetka" id="9">9</span>Od jučer mi smo i ništa ne znamo,</p><p class="stih2">poput sjene su na zemlji nam dani.</p><p class="stih1"> <span class="brojRetka" id="10">10</span>Oni će te poučit’ i reći ti,</p><p class="stih2">iz srca će svog izvući besjede:</p><p class="stih1"> <span class="brojRetka" id="11">11</span>‘Izvan močvare zar će rogoz nići?</p><p class="stih2">Zar će bez vode trstika narasti?</p><p class="stih1"> <span class="brojRetka" id="12">12</span>Zeleni se sva, al’ i nekošena</p><p class="stih2">usahne prije svake druge trave.</p><p class="stih1"> <span class="brojRetka" id="13">13</span>To je kob svakog tko Boga zaboravi;</p><p class="stih2">tako propada nada bezbožnika.</p><p class="stih1"> <span class="brojRetka" id="14">14</span>Nît je tanana njegovo uzdanje,</p><p class="stih2">a ufanje mu kuća paukova.</p><p class="stih1"> <span class="brojRetka" id="15">15</span>Nasloni li se, ona mu se ljulja,</p><p class="stih2">prihvati li se, ona mu se ruši.</p><p class="stih1"> <span class="brojRetka" id="16">16</span>Zeleni se i sav na suncu buja,</p><p class="stih2">vrt su mu cio mladice prerasle.</p><p class="stih1"> <span class="brojRetka" id="17">17</span>Svojim korijenjem krš je isprepleo</p><p class="stih2">te život crpe iz živa kamena.</p><p class="stih1"> <span class="brojRetka" id="18">18</span>A kad ga s mjesta njegova istrgnu,</p><p class="stih2">ono ga niječe: ‘Nikada te ne vidjeh!’</p><p class="stih1"> <span class="brojRetka" id="19">19</span>I evo gdje na putu sada trune</p><p class="stih2">dok drugo bilje već niče iz zemlje.</p><p class="stih1"> <span class="brojRetka" id="20">20</span>Ne, Bog neće odbacit’ neporočne,</p><p class="stih2">niti će rukom poduprijet’ opake.</p><p class="stih1"> <span class="brojRetka" id="21">21</span>Smijeh će ti opet ispuniti usta,</p><p class="stih2">s usana će odjeknuti klicanje.</p><p class="stih1">22Dušmane će ti odjenut’ sramota</p><p class="stih2">i šatora će nestat’ zlikovačkog.’«</p>