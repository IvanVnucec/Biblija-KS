<p class="pocetakParagrafa"> <span class="brojRetka" id="1">1</span>I Jahve se obrati Jobu i reče mu:</p><p class="stih1"> <span class="brojRetka" id="2">2</span>»Zar će se s Jakim preti još kudilac?</p><p class="stih2">Tužitelj Božji nek’ sam odgovori!«</p><p class="stih2"> <span class="brojRetka" id="3">3</span>A Job odgovori Jahvi i reče:</p><p class="stih1"> <span class="brojRetka" id="4">4</span>»Odveć sam malen: što da odgovorim?</p><p class="stih2">Rukom ću svoja zatisnuti usta.</p><p class="stih1"> <span class="brojRetka" id="5">5</span>Riječ rekoh – neću više započeti;</p><p class="stih2">rekoh dvije – al’ neću nastaviti.«</p><p class="noviRedak"> <h3>DRUGA BESJEDA</h3><h4>Vlast Božja nad silama zla</h4><p class="pocetakParagrafa"> <span class="brojRetka" id="6">6</span>Nato Jahve odgovori Jobu iz oluje i reče:</p><p class="stih1"> <span class="brojRetka" id="7">7</span>»Bokove svoje opaši k’o junak,</p><p class="stih2">ja ću te pitat’, a ti me pouči.</p><p class="stih1"> <span class="brojRetka" id="8">8</span>Zar bi i moj sud pogaziti htio,</p><p class="stih2">okrivio me da sebe opravdaš?</p><p class="stih1"> <span class="brojRetka" id="9">9</span>Zar ti mišica snagu Božju ima,</p><p class="stih2">zar glasom grmjet’ možeš poput njega?</p><p class="stih1"> <span class="brojRetka" id="10">10</span>Ogrni se sjajem i veličanstvom,</p><p class="stih2">dostojanstvom se odjeni i slavom.</p><p class="stih1"> <span class="brojRetka" id="11">11</span>Plani de bijesom ognja jarosnoga,</p><p class="stih2">pogledom jednim snizi oholnika.</p><p class="stih1"> <span class="brojRetka" id="12">12</span>Ponositoga pogledaj, slomi ga,</p><p class="stih2">na mjestu satri svakoga zlikovca.</p><p class="stih1"> <span class="brojRetka" id="13">13</span>U zemlju sve njih zajedno zakopaj,</p><p class="stih2">u mračnu ih pozatvaraj tamnicu.</p><p class="stih1"> <span class="brojRetka" id="14">14</span>Tada ću i ja tebi odat’ hvalu</p><p class="stih2">što si se svojom desnicom spasio.«</p><h4>Behemot</h4><p class="stih1"> <span class="brojRetka" id="15">15</span>»A sada, de promotri Behemota!</p><p class="stih2">Travom se hrani poput govečeta,</p><p class="stih1"> <span class="brojRetka" id="16">16</span>u bedrima je, gle, snaga njegova,</p><p class="stih2">a krepkost mu u mišićju trbušnom.</p><p class="stih1"> <span class="brojRetka" id="17">17</span>Poput cedra rep podignut ukruti,</p><p class="stih2">sva su mu stegna ispreplele žile.</p><p class="stih1"> <span class="brojRetka" id="18">18</span>Mjedene cijevi kosti su njegove,</p><p class="stih2">zglobovi mu od željeza kvrge.</p><p class="stih1"> <span class="brojRetka" id="19">19</span>Prvenac on je Božjega stvaranja;</p><p class="stih2">mačem ga je naoružao tvorac.</p><p class="stih1"> <span class="brojRetka" id="20">20</span>Gore mu danak u hrani donose</p><p class="stih2">i sve zvijerje što po njima se igra.</p><p class="stih1"> <span class="brojRetka" id="21">21</span>Pod lotosom on zavaljen počiva,</p><p class="stih2">guštik močvarni i glib kriju ga.</p><p class="stih1"> <span class="brojRetka" id="22">22</span>Sjenu mu pravi lotosovo lišće,</p><p class="stih2">pod vrbama on hladuje potočnim.</p><p class="stih1"> <span class="brojRetka" id="23">23</span>Nabuja li rijeka, on ne strahuje:</p><p class="stih2">nimalo njega ne bi zabrinulo</p><p class="stih2">da mu u žvale i sav Jordan jurne.</p><p class="stih1"> <span class="brojRetka" id="24">24</span>Tko bi za oči uhvatio njega</p><p class="stih2">i tko bi mu nos sulicom probio?«</p><h4>Levijatan</h4><p class="stih1"> <span class="brojRetka" id="25">25</span>»Zar loviš Levijatana udicom?</p><p class="stih2">Zar ćeš mu jezik zažvalit’ užetom?</p><p class="stih1"> <span class="brojRetka" id="26">26</span>Zar mu nozdrve trskom probost’ možeš</p><p class="stih2">ili mu kukom probiti vilicu?</p><p class="stih1"> <span class="brojRetka" id="27">27</span>Hoće li te on preklinjat’ za milost,</p><p class="stih2">hoće li s tobom blago govoriti?</p><p class="stih1"> <span class="brojRetka" id="28">28</span>I zar će s tobom savez on sklopiti</p><p class="stih2">da sveg života tebi sluga bude?</p><p class="stih1"> <span class="brojRetka" id="29">29</span>Hoćeš li se s njim k’o s pticom poigrat’</p><p class="stih2">i vezat’ ga da kćeri razveseliš?</p><p class="stih1"> <span class="brojRetka" id="30">30</span>Hoće li se za nj cjenkati ribari,</p><p class="stih2">među sobom podijelit’ ga trgovci?</p><p class="stih1"> <span class="brojRetka" id="31">31</span>Možeš li kopljem njemu kožu izbost</p><p class="stih2">ili glavu mu probiti ostima?</p><p class="stih1"> <span class="brojRetka" id="32">32</span>Podigni de ruku svoju na njega:</p><p class="stih2">za boj se spremi – bit će ti posljednji!</p><p class="noviRedak"> </p></p>