<h4>O nepravdi ljudskoj i pravdi Božjoj</h4><p class="pocetakParagrafa"> <span class="brojRetka" id="1">1</span>Job progovori i reče:</p><p class="stih1"> <span class="brojRetka" id="2">2</span>»Koliko se takvih naslušah besjeda,</p><p class="stih2">kako ste mi svi vi mučni tješioci!</p><p class="stih1"> <span class="brojRetka" id="3">3</span>Ima li kraja tim riječima ispraznim?</p><p class="stih2">Što te goni da mi tako odgovaraš?</p><p class="stih1"> <span class="brojRetka" id="4">4</span>I ja bih mogao k’o vi govoriti</p><p class="stih2">da vam je duša na mjestu duše moje;</p><p class="stih2">i ja bih vas mog’o zasuti riječima</p><p class="stih2">i nad sudbom vašom tako kimat’ glavom;</p><p class="stih1"> <span class="brojRetka" id="5">5</span>i ja bih mogao ustima vas hrabrit’,</p><p class="stih2">i ne bih žalio trud svojih usana.</p><p class="stih1"> <span class="brojRetka" id="6">6</span>Al’ ako govorim, patnja se ne blaži,</p><p class="stih2">ako li zašutim, zar će me minuti?</p><p class="stih1"> <span class="brojRetka" id="7">7</span>Zlopakost me sada shrvala posvema,</p><p class="stih2">čitava se rulja oborila na me.</p><p class="stih1"> <span class="brojRetka" id="8">8</span>Ustao je proti meni da svjedoči</p><p class="stih2">i u lice mi se baca klevetama.</p><p class="stih1"> <span class="brojRetka" id="9">9</span>Jarošću me svojom razdire i goni,</p><p class="stih2">škrgućuć’ zubima obara se na me.</p><p class="stih2">Moji protivnici sijeku me očima,</p><p class="stih1"> <span class="brojRetka" id="10">10</span>prijeteći, na mene usta razvaljuju,</p><p class="stih2">po obrazima me sramotno ćuškaju,</p><p class="stih2">u čoporu svi tad navaljuju na me.</p><p class="stih1"> <span class="brojRetka" id="11">11</span>Da, zloćudnicima Bog me predao,</p><p class="stih2">u ruke opakih on me izručio.</p><p class="stih1"> <span class="brojRetka" id="12">12</span>Mirno življah dok On ne zadrma mnome,</p><p class="stih2">za šiju me ščepa da bi me slomio.</p><p class="stih1"> <span class="brojRetka" id="13">13</span>Uze me za biljeg i strijelama osu,</p><p class="stih2">nemilosrdno mi bubrege probode</p><p class="stih2">i mojom žuči zemlju žednu natopi.</p><p class="stih1"> <span class="brojRetka" id="14">14</span>Na tijelu mi ranu do rane otvara,</p><p class="stih2">kao bijesan ratnik nasrće na mene.</p><p class="stih1"> <span class="brojRetka" id="15">15</span>Tijelo sam golo u kostrijet zašio,</p><p class="stih2">zario sam čelo svoje u prašinu.</p><p class="stih1"> <span class="brojRetka" id="16">16</span>Zapalilo mi se sve lice od suza,</p><p class="stih2">sjena tamna preko vjeđa mi je pala.</p><p class="stih1"> <span class="brojRetka" id="17">17</span>A nema nasilja na rukama mojim,</p><p class="stih2">molitva je moja bila uvijek čista.</p><p class="stih1"> <span class="brojRetka" id="18">18</span>O zemljo, krvi moje nemoj sakriti</p><p class="stih2">i kriku mom ne daj nigdje da počine.</p><p class="stih1"> <span class="brojRetka" id="19">19</span>Odsad na nebu imam ja svjedoka,</p><p class="stih2">u visini gore moj stoji branitelj.</p><p class="stih1"> <span class="brojRetka" id="20">20</span>Moja vika moj je odvjetnik kod Boga</p><p class="stih2">dok se ispred njega suze moje liju:</p><p class="stih1"> <span class="brojRetka" id="21">21</span>o, da me obrani u parbi mojoj s Bogom</p><p class="stih2">k’o što smrtnik brani svojega bližnjega.</p><p class="stih1"> <span class="brojRetka" id="22">22</span>No životu mom su odbrojena ljeta,</p><p class="stih2">na put bez povratka meni je krenuti.</p>