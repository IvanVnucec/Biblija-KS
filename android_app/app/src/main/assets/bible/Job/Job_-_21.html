<h4>Činjenice govore suprotno</h4><p class="pocetakParagrafa"> <span class="brojRetka" id="1">1</span>Job progovori i reče:</p><p class="stih2"> <span class="brojRetka" id="2">2</span>»Slušajte, slušajte dobro što ću reći,</p><p class="stih2">utjehu mi takvu barem udijelite.</p><p class="stih1"> <span class="brojRetka" id="3">3</span>Otrpite da riječ jednu ja izrečem,</p><p class="stih2">kad završim, tad se rugajte slobodno.</p><p class="stih1"> <span class="brojRetka" id="4">4</span>Zar protiv čovjeka dižem ja optužbu?</p><p class="stih2">Kako da strpljenje onda ne izgubim?</p><p class="stih1"> <span class="brojRetka" id="5">5</span>Pogledajte na me: užas će vas spopast’,</p><p class="stih2">rukom ćete svoja zakloniti usta;</p><p class="stih1"> <span class="brojRetka" id="6">6</span>pomislim li na to, prestravim se i sâm</p><p class="stih2">i čitavim svojim tad protrnem tijelom.</p><p class="noviRedak"> </p><p class="stih1"> <span class="brojRetka" id="7">7</span>Zašto na životu ostaju zlikovci</p><p class="stih2">i, što su stariji, moćniji bivaju?</p><p class="stih1"> <span class="brojRetka" id="8">8</span>Potomstvo njihovo s njima napreduje</p><p class="stih2">a izdanci im se množe pred očima.</p><p class="stih1"> <span class="brojRetka" id="9">9</span>Strah nikakav kuće njihove ne mori</p><p class="stih2">i šiba ih Božja ostavlja na miru.</p><p class="stih1"> <span class="brojRetka" id="10">10</span>Njihovi bikovi plode pouzdano,</p><p class="stih2">krave im se tele i ne jalove se.</p><p class="stih1"> <span class="brojRetka" id="11">11</span>K’o jagnjad djeca im slobodno skakuću,</p><p class="stih2">veselo igraju njihovi sinovi.</p><p class="stih1"> <span class="brojRetka" id="12">12</span>Oni pjevaju uz harfe i bubnjeve</p><p class="stih2">i vesele se uz zvukove svirale.</p><p class="stih1"> <span class="brojRetka" id="13">13</span>Dane svoje završavaju u sreći,</p><p class="stih2">u podzemlje oni silaze spokojno.</p><p class="noviRedak"> </p><p class="stih1"> <span class="brojRetka" id="14">14</span>A govorili su Bogu: ‘Ostavi nas,</p><p class="stih2">ne želimo znati za tvoje putove!</p><p class="stih1"> <span class="brojRetka" id="15">15</span>Ta tko je Svesilni da njemu služimo</p><p class="stih2">i kakva nam korist da ga zazivamo?’</p><p class="stih1"> <span class="brojRetka" id="16">16</span>Zar svoju sreću u ruci ne imahu,</p><p class="stih2">makar do Njega ne drže ništa oni?</p><p class="noviRedak"> </p><p class="stih1"> <span class="brojRetka" id="17">17</span>Zar se lûč opakog kada ugasila?</p><p class="stih2">Zar se na njega oborila nesreća?</p><p class="stih2">Zar mu u gnjevu svom On skroji sudbinu?</p><p class="stih1"> <span class="brojRetka" id="18">18</span>Zar je kao slama na vjetru postao,</p><p class="stih2">kao pljeva koju vihor svud raznosi?</p><p class="stih1"> <span class="brojRetka" id="19">19</span>Hoće l’ ga kaznit’ Bog u njegovoj djeci?</p><p class="stih2">Ne, njega nek’ kazni da sâm to osjeti!</p><p class="stih1"> <span class="brojRetka" id="20">20</span>Vlastitim očima nek’ rasap svoj vidi,</p><p class="stih2">neka se napije srdžbe Svesilnoga!</p><p class="stih1"> <span class="brojRetka" id="21">21</span>Ta što poslije smrti on za dom svoj mari</p><p class="stih2">kad će se presjeć’ niz njegovih mjeseci?</p><p class="stih1"> <span class="brojRetka" id="22">22</span>Ali tko će Boga učiti mudrosti,</p><p class="stih2">njega koji sudi najvišim bićima?</p><p class="stih1"> <span class="brojRetka" id="23">23</span>Jedan umire u punom blagostanju,</p><p class="stih2">bez briga ikakvih, u potpunom miru,</p><p class="stih1"> <span class="brojRetka" id="24">24</span>bokova od pretiline otežalih</p><p class="stih2">i kostiju sočne moždine prepunih.</p><p class="stih1"> <span class="brojRetka" id="25">25</span>A drugi umire s gorčinom u duši,</p><p class="stih2">nikad nikakve ne okusivši sreće.</p><p class="stih1"> <span class="brojRetka" id="26">26</span>Obojica leže zajedno u prahu,</p><p class="stih2">crvi ih jednako prekrivaju oba.</p><p class="noviRedak"> </p><p class="stih1"> <span class="brojRetka" id="27">27</span>O, znam dobro kakve vaše su namjere,</p><p class="stih2">kakve zlosti protiv mene vi snujete.</p><p class="stih1"> <span class="brojRetka" id="28">28</span>Jer pitate: ‘Gdje je kuća plemićeva,</p><p class="stih2">šator u kojem stanovahu opaki?’</p><p class="stih1"> <span class="brojRetka" id="29">29</span>Niste li na cesti putnike pitali,</p><p class="stih2">zar njihovo svjedočanstvo ne primate:</p><p class="stih1"> <span class="brojRetka" id="30">30</span>‘Opaki je u dan nesreće pošteđen</p><p class="stih2">i u dan Božje jarosti veseo je.’</p><p class="stih1"> <span class="brojRetka" id="31">31</span>Al’ na postupcima tko će mu predbacit’</p><p class="stih2">i tko će mu vratit’ što je počinio?</p><p class="stih1"> <span class="brojRetka" id="32">32</span>A kad ga na kraju na groblje odnesu,</p><p class="stih2">na grobni mu humak postavljaju stražu.</p><p class="stih1"> <span class="brojRetka" id="33">33</span>Lake su mu grude zemlje u dolini</p><p class="stih2">dok za njime ide čitavo pučanstvo.</p><p class="stih1"> <span class="brojRetka" id="34">34</span>O, kako su vaše utjehe isprazne!</p><p class="stih2">Kakva su prijevara vaši odgovori!«</p>