<p class="pocetakParagrafa"> <span class="brojRetka" id="1">1</span>Znaš li kako se legu divokoze?</p><p class="stih2">Vidje li kako se mlâdē košute?</p><p class="stih1"> <span class="brojRetka" id="2">2</span>Izbroji li koliko nose mjeseci,</p><p class="stih2">znaš li u koje doba se omlade?</p><p class="stih1"> <span class="brojRetka" id="3">3</span>Sagnuvši se, polegu lanad svoju</p><p class="stih2">i breme usred pustinje odlažu,</p><p class="stih1"> <span class="brojRetka" id="4">4</span>a kad im porod ojača, poraste,</p><p class="stih2">ostave ga i ne vraćaju mu se.</p><p class="stih1"> <span class="brojRetka" id="5">5</span>Tko dade divljem magarcu slobodu</p><p class="stih2">i tko to oglav skinu njemu s glave?</p><p class="stih1"> <span class="brojRetka" id="6">6</span>U zavičaj mu dadoh ja pustinju</p><p class="stih2">i polja slana da ondje živuje.</p><p class="stih1"> <span class="brojRetka" id="7">7</span>Buci gradova on se podruguje</p><p class="stih2">i ne sluša goničevih povika.</p><p class="stih1"> <span class="brojRetka" id="8">8</span>Luta brdima, svojim pašnjacima,</p><p class="stih2">u potrazi za zeleni svakakvom.</p><p class="noviRedak"> </p><p class="stih1"> <span class="brojRetka" id="9">9</span>Možeš li slugom učinit’ bivola,</p><p class="stih2">zadržat’ ga noć jednu za jaslama?</p><p class="stih1"> <span class="brojRetka" id="10">10</span>Možeš li njega za brazdu prikovat’</p><p class="stih2">da ralo vuče po docima tvojim?</p><p class="stih1"> <span class="brojRetka" id="11">11</span>Možeš li se osloniti na njega</p><p class="stih2">jer je njegova snaga prevelika</p><p class="stih2">i prepustit’ mu težak svoj posao?</p><p class="stih1"> <span class="brojRetka" id="12">12</span>Misliš li tebi da će se vratiti</p><p class="stih2">i na gumno ti dotjerati žito?</p><p class="stih1"> <span class="brojRetka" id="13">13</span>Krilima svojim noj trepće radosno,</p><p class="stih2">iako krila oskudnih i perja.</p><p class="stih1"> <span class="brojRetka" id="14">14</span>On svoja jaja na zemlji ostavlja,</p><p class="stih2">povjerava ih pijesku da ih grije,</p><p class="stih1"> <span class="brojRetka" id="15">15</span>ne mareć’ što ih zgazit’ može noga</p><p class="stih2">ili nekakva divlja zvijer zgnječiti.</p><p class="stih1"> <span class="brojRetka" id="16">16</span>S nojićima k’o s tuđima postupa;</p><p class="stih2">što mu je trud zaludu, on ne mari.</p><p class="stih1"> <span class="brojRetka" id="17">17</span>Jer Bog je njega lišio pameti,</p><p class="stih2">nije mu dao nikakva razbora.</p><p class="stih1"> <span class="brojRetka" id="18">18</span>Ali kada na let krila raširi,</p><p class="stih2">tada se ruga konju i konjaniku.</p><p class="noviRedak"> </p><p class="stih1"> <span class="brojRetka" id="19">19</span>Zar si ti konja obdario snagom,</p><p class="stih2">zar si mu ti vrat grivom ukrasio?</p><p class="stih1"> <span class="brojRetka" id="20">20</span>Zar ti činiš da skače k’o skakavac,</p><p class="stih2">da u strah svakog nagoni rzanjem?</p><p class="stih1"> <span class="brojRetka" id="21">21</span>Kopitom zemlju veselo raskapa,</p><p class="stih2">neustrašivo srlja na oružje.</p><p class="stih1"> <span class="brojRetka" id="22">22</span>Strahu se ruga, ničeg se ne boji,</p><p class="stih2">ni pred mačem uzmaknuti neće.</p><p class="stih1"> <span class="brojRetka" id="23">23</span>Na sapima mu zvekeće tobolac,</p><p class="stih2">koplje sijeva i ubojna sulica.</p><p class="stih1"> <span class="brojRetka" id="24">24</span>Bijesan i nestrpljiv guta prostore;</p><p class="stih2">kad rog zasvira, tko će ga zadržat’:</p><p class="stih1"> <span class="brojRetka" id="25">25</span>na svaki zvuk roga on zarže: Ha!</p><p class="stih2">Izdaleka on ljuti boj već njuši,</p><p class="stih2">viku bojnu i poklič vojskovođa.</p><p class="noviRedak"> </p><p class="stih1"> <span class="brojRetka" id="26">26</span>Zar po promislu tvojem lijeće sokol</p><p class="stih2">i prema jugu krila svoja širi?</p><p class="stih1"> <span class="brojRetka" id="27">27</span>Zar se na nalog tvoj diže orao</p><p class="stih2">i vrh timora gnijezdo sebi vije?</p><p class="stih1"> <span class="brojRetka" id="28">28</span>Na litici on stanuje i nòćī,</p><p class="stih2">na grebenima vrleti visokih.</p><p class="stih1"> <span class="brojRetka" id="29">29</span>Odatle na plijen netremice vreba,</p><p class="stih2">oči njegove vide nadaleko.</p><p class="stih1"> <span class="brojRetka" id="30">30</span>Krvlju se hrane njegovi orlići;</p><p class="stih2">gdje je ubijenih, tamo je i on.«</p><p class="noviRedak"> </p>