<p class="pocetakParagrafa"> <span class="brojRetka" id="1">1</span>Jednoga dana dođu opet sinovi Božji da stanu pred Jahvu, a među njima pristupi i Satan.  <span class="brojRetka" id="2">2</span>Jahve tad upita Satana: »Odakle dolaziš?« – »Evo prođoh zemljom i obiđoh je«, odgovori on.  <span class="brojRetka" id="3">3</span>Nato će Jahve: »Nisi li zapazio slugu moga Joba? Njemu na zemlji nema ravna. Čovjek je to neporočan i pravedan: boji se Boga i kloni zla! On je još postojan u neporočnosti, pa si me uzalud izazvao da ga upropastim.«  <span class="brojRetka" id="4">4</span>A Satan odvrati: »Koža za kožu! Sve što čovjek ima dat će za život.  <span class="brojRetka" id="5">5</span>Ali pruži ruku, dotakni se kosti njegove i mesa: u lice će te prokleti!«  <span class="brojRetka" id="6">6</span>»Neka ti bude!« – reče Jahve Satanu. – »U tvojoj je ruci; život mu samo sačuvaj!«  <span class="brojRetka" id="7">7</span>I Satan ode ispred lica Jahvina.</p><p class="pocetakParagrafa">On udari Joba zlim prištem od tabana do tjemena.  <span class="brojRetka" id="8">8</span>Job uze crijep da se struže njime i sjede u pepeo.  <span class="brojRetka" id="9">9</span>Tada mu njegova žena reče: »Zar si još postojan u neporočnosti? Prokuni Boga i umri!«  <span class="brojRetka" id="10">10</span>Job joj odgovori: »Brbljaš kao luđakinja! Kad od Boga primamo dobro, zar da onda i zlo ne primimo?« U svemu tome Job nije sagriješio svojim usnama.</p><p class="pocetakParagrafa"> <span class="brojRetka" id="11">11</span>Uto čuše tri Jobova prijatelja za sve nevolje koje ga zadesiše; svaki se zaputi iz svoga kraja – Elifaz iz Temana, Bildad iz Šuaha, Sofar iz Naama – i odlučiše da odu zajedno ožaliti ga i utješiti.  <span class="brojRetka" id="12">12</span>A kad su izdaleka upravili oči na njega, nisu ga prepoznali. Tad udariše u plač; svaki razdrije svoju haljinu i prosu prah po glavi.  <span class="brojRetka" id="13">13</span>Potom sjedoše kraj njega na zemlju i ostadoše tako sedam dana i sedam noći. Nijedan mu ne progovori ni riječi, jer vidješe da je velika njegova bol.</p>