<p class="pocetakParagrafa"> <span class="brojRetka" id="1">1</span>Odlučih dakle u sebi da neću k vama opet sa žalošću.  <span class="brojRetka" id="2">2</span>Jer ako ja vas ražalostim, a tko će mene obradovati ako ne onaj koga ja žalostim?  <span class="brojRetka" id="3">3</span>Zato vam to i napisah da me, kada dođem, ne ražaloste oni koji bi mi imali biti na radost. Uzdam se doista u sve vas, da je moja radost – radost svih vas.  <span class="brojRetka" id="4">4</span>Pisah vam uistinu uz mnoge suze, iz velike nevolje i tjeskobe srca, ne da se ražalostite, nego da upoznate moju preveliku ljubav prema vama.</p><p class="pocetakParagrafa"> <span class="brojRetka" id="5">5</span>Ako me tko ražalostio, nije ražalostio mene, nego u neku ruku – da ne pretjeram – sve vas.  <span class="brojRetka" id="6">6</span>Dosta je takvu ona kazna od većine  <span class="brojRetka" id="7">7</span>pa ga vi radije pomilujte i utješite da ga pretjerana žalost ne shrva.  <span class="brojRetka" id="8">8</span>Zato vas molim, iskažite mu ljubav.  <span class="brojRetka" id="9">9</span>Ta zato vam i pisah da vidim jeste li prokušani, jeste li u svemu poslušni.  <span class="brojRetka" id="10">10</span>Komu dakle vi što oprostite, tomu i ja; jer i ja, ako kome što oprostih, oprostih poradi vas – pred Kristom,  <span class="brojRetka" id="11">11</span>da nas ne nadmudri Sotona. Ta znamo njegove namjere!</p><p class="noviRedak"> <h4>Apostolsko služenje</h4><p class="pocetakParagrafa"> <span class="brojRetka" id="12">12</span>Kada dođoh u Troadu poradi evanđelja Kristova, premda mi se otvoriše vrata u Gospodinu,  <span class="brojRetka" id="13">13</span>ne bijaše mi duši spokoja što ne nađoh Tita, brata svoga; oprostih se stoga s njima i pođoh u Makedoniju.  <span class="brojRetka" id="14">14</span>Ali hvala Bogu koji nas u Kristu uvijek proslavlja te širi po nama na svakome mjestu miris svoga spoznanja.  <span class="brojRetka" id="15">15</span>Da, Kristov smo miomiris Bogu i među onima koji se spašavaju i među onima koji propadaju:  <span class="brojRetka" id="16">16</span>ovima miris iz smrti za smrt, onima miris iz života za život. A tko je za to podoban?  <span class="brojRetka" id="17">17</span>Uistinu, mi nismo kao mnogi koji trguju riječju Božjom, nego iskreno – kao od Boga pred Bogom – u Kristu govorimo.</p></p>