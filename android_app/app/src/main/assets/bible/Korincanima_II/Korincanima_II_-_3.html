<p class="pocetakParagrafa"> <span class="brojRetka" id="1">1</span>Počinjemo li opet sami sebe preporučivati? Ili trebamo li, kao neki, preporučna pisma na vas ili od vas?  <span class="brojRetka" id="2">2</span>Vi ste pismo naše, upisano u srcima vašim; znaju ga i čitaju svi ljudi.  <span class="brojRetka" id="3">3</span>Vi ste, očito, pismo Kristovo kojemu mi poslužismo, napisano ne crnilom, nego Duhom Boga živoga; ne na pločama kamenim, nego na pločama od mesa, u srcima.</p><p class="pocetakParagrafa"> <span class="brojRetka" id="4">4</span>Takvo pouzdanje imamo po Kristu u Boga.  <span class="brojRetka" id="5">5</span>Ne kao da smo sami sobom, kao od sebe, sposobni što pomisliti, nego naša je sposobnost od Boga.  <span class="brojRetka" id="6">6</span>On nas osposobi za poslužitelje novoga Saveza, ne slova, nego Duha; jer slovo ubija, a Duh oživljuje.  <span class="brojRetka" id="7">7</span>Pa ako je smrtonosna služba, slovima uklesana u kamenju, bila tako slavna da sinovi Izraelovi nisu mogli pogledati u lice Mojsijevo zbog prolazne slave lica njegova,  <span class="brojRetka" id="8">8</span>koliko li će slavnija biti služba Duha.  <span class="brojRetka" id="9">9</span>Jer ako je služba osude bila slavna, mnogo je slavnija služba pravednosti.  <span class="brojRetka" id="10">10</span>I zbilja, nije ni bilo proslavljeno ono što je u toj mjeri proslavljeno, ako se usporedi s uzvišenijom slavom.  <span class="brojRetka" id="11">11</span>Jer ako je ono prolazno bilo slavno, mnogo je slavnije ovo što ostaje.</p><p class="pocetakParagrafa"> <span class="brojRetka" id="12">12</span>Imajući dakle takvo pouzdanje, nastupamo sa svom otvorenošću,  <span class="brojRetka" id="13">13</span>a ne kao Mojsije, koji je stavljao prijevjes na lice da sinovi Izraelovi ne vide svršetak prolaznoga.  <span class="brojRetka" id="14">14</span>Ali otvrdnu im pamet. Doista, do dana današnjega zastire taj prijevjes čitanje Staroga zavjeta: nije im otkriveno da je u Kristu prestao.  <span class="brojRetka" id="15">15</span>Naprotiv, kad god se čita Mojsije, do danas prijevjes zastire srce njihovo.</p><p class="pocetakParagrafa"> <span class="brojRetka" id="16">16</span>Ali kad se Izrael obrati Gospodinu, skinut će se prijevjes. <span class="brojRetka" id="17">17</span>Gospodin je Duh, a gdje je Duh Gospodnji, ondje je sloboda.  <span class="brojRetka" id="18">18</span>A svi mi, koji otkrivenim licem odrazujemo slavu Gospodnju, po Duhu se Gospodnjem preobražavamo u istu sliku – iz slave u slavu.</p>