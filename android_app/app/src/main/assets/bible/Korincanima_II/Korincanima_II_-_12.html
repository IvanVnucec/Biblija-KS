<p class="pocetakParagrafa"> <span class="brojRetka" id="1">1</span>Hvaliti se treba? Ne koristi doduše ali – dolazim na viđenje i objave Gospodnje.  <span class="brojRetka" id="2">2</span>Znam čovjeka u Kristu: prije četrnaest godina – da li u tijelu, ne znam; da li izvan tijela, ne znam, Bog zna – taj je bio ponesen do trećeg neba.  <span class="brojRetka" id="3">3</span>I znam da je taj čovjek – da li u tijelu, da li izvan tijela, ne znam, Bog zna –  <span class="brojRetka" id="4">4</span>bio ponesen u raj i čuo neizrecive riječi, kojih čovjek ne smije govoriti.  <span class="brojRetka" id="5">5</span>Time ću se hvaliti, a samim se sobom neću hvaliti osim slabostima svojim.  <span class="brojRetka" id="6">6</span>Uistinu, kad bih se i htio hvaliti, ne bih bio bezuman; istinu bih govorio. Ali se suzdržavam da ne bi tko mislio o meni više nego što vidi na meni ili što čuje od mene.</p><p class="pocetakParagrafa"> <span class="brojRetka" id="7">7</span>I da se zbog uzvišenosti objavâ ne bih uzoholio, dan mi je trn u tijelu, anđeo Sotonin, da me udara da se ne uzoholim.  <span class="brojRetka" id="8">8</span>Za to sam triput molio Gospodina, da odstupi od mene. A on mi reče:  <span class="brojRetka" id="9">9</span>»Dosta ti je moja milost jer snaga se u slabosti usavršuje.« Najradije ću se dakle još više hvaliti svojim slabostima da se nastani u meni snaga Kristova.  <span class="brojRetka" id="10">10</span>Zato uživam u slabostima, uvredama, poteškoćama, progonstvima, tjeskobama poradi Krista. Jer kad sam slab, onda sam jak.</p><p class="pocetakParagrafa"> <span class="brojRetka" id="11">11</span>Postao sam bezuman! Vi me natjeraste. Ta trebalo je da me vi preporučite jer ni u čemu nisam manji od »nadapostola«, premda nisam ništa.  <span class="brojRetka" id="12">12</span>Znamenja apostolstva moga ostvarena su među vama u posvemašnjoj postojanosti: znakovima i čudesima i silnim djelima.  <span class="brojRetka" id="13">13</span>Ta u čemu ste to manji od drugih crkava, osim što vam ja nisam bio na teret? Oprostite mi ovu »nepravdu«.  <span class="brojRetka" id="14">14</span>Evo, spremam se treći put doći k vama i neću vam biti na teret jer ne ištem vaše, nego vas. Djeca doista nisu dužna stjecati roditeljima, nego roditelji djeci.  <span class="brojRetka" id="15">15</span>A ja ću najradije trošiti i istrošiti se za duše vaše. Ako vas više ljubim, zar da budem manje ljubljen?  <span class="brojRetka" id="16">16</span>Ali neka! Ja vas nisam opterećivao, nego, »lukav« kako jesam, »na prijevaru vas uhvatih«.  <span class="brojRetka" id="17">17</span>Da vas možda nisam zakinuo po kome od onih koje poslah k vama?  <span class="brojRetka" id="18">18</span>Zamolio sam Tita i poslao s njime brata. Da vas možda Tit nije u čemu zakinuo? Zar nismo hodili u istom duhu? I istim stopama?</p><p class="noviRedak"> <h4>Pavlova bojazan i briga</h4><p class="pocetakParagrafa"> <span class="brojRetka" id="19">19</span>Odavna smatrate da se pred vama branimo. Pred Bogom u Kristu govorimo: sve je to, ljubljeni, za vaše izgrađivanje.  <span class="brojRetka" id="20">20</span>Bojim se doista da vas kada dođem, možda neću naći kakve bih htio i da ćete vi mene naći kakva ne biste htjeli: da ne bi možda bilo svađâ, zavisti, žestinâ, spletkarenjâ, klevetanjâ, došaptavanjâ, nadimanjâ, bunâ;  <span class="brojRetka" id="21">21</span>da me opet kada dođem, ne bi ponizio Bog moj kod vas kako ne bih morao oplakivati mnoge koji su prije sagriješili, a nisu se pokajali za nečistoću i bludnost i razvratnost koju počiniše.</p></p>