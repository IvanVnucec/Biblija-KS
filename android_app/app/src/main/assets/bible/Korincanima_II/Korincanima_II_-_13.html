<p class="pocetakParagrafa"> <span class="brojRetka" id="1">1</span>Evo treći put idem k vama. Svaka presuda neka počiva na iskazu dvojice ili trojice svjedoka. <span class="brojRetka" id="2">2</span>Onima koji su prije sagriješili i svima drugima rekoh već i opet – kao onda drugi put nazočan, tako i sada nenazočan – unaprijed velim: ako opet dođem, neću štedjeti.  <span class="brojRetka" id="3">3</span>Jer vi tražite dokaz da u meni govori Krist koji prema vama nije nemoćan, nego je snažan među vama.  <span class="brojRetka" id="4">4</span>I raspet bî, istina, po slabosti, ali živi po snazi Božjoj. I mi smo, istina, slabi u njemu, ali ćemo po snazi Božjoj živjeti s njime za vas.</p><p class="pocetakParagrafa"> <span class="brojRetka" id="5">5</span>Same sebe ispitujte, jeste li u vjeri! Same sebe provjeravajte! Zar ne spoznajete sami sebe: da je Isus Krist u vama? Inače niste prâvi.  <span class="brojRetka" id="6">6</span>A spoznat ćete, nadam se, da smo mi prâvi.  <span class="brojRetka" id="7">7</span>Molimo se Bogu da ne činite nikakva zla; ne da se mi pokažemo prâvi, nego da vi dobro činite, pa izašli mi i kao nepravi.  <span class="brojRetka" id="8">8</span>Ta ništa ne možemo protiv istine, nego samo za istinu.  <span class="brojRetka" id="9">9</span>Da, radujemo se kad smo mi slabi, a vi jaki. Za to se i molimo, za vaše usavršavanje.  <span class="brojRetka" id="10">10</span>To vam nenazočan pišem zato da nazočan ne bih morao oštro nastupiti vlašću koju mi Gospodin dade za izgrađivanje, a ne za rušenje.</p><p class="noviRedak"> <h3>ZAKLJUČAK</h3><h4>Poticaji. Pozdravi. Želje</h4><p class="pocetakParagrafa"> <span class="brojRetka" id="11">11</span>Uostalom, braćo, radujte se, usavršujte se, tješite se, složni budite, mir njegujte i Bog ljubavi i mira bit će s vama.</p><p class="pocetakParagrafa"> <span class="brojRetka" id="12">12</span>Pozdravite jedni druge svetim cjelovom.</p><p class="pocetakParagrafa">Pozdravljaju vas svi sveti.</p><p class="pocetakParagrafa"> <span class="brojRetka" id="13">13</span>Milost Gospodina Isusa Krista, ljubav Boga i zajedništvo Duha Svetoga sa svima vama!</p></p>