<p class="pocetakParagrafa"> <span class="brojRetka" id="1">1</span>Zato je Gospod izvršio prijetnju koju je naviještao protiv nas, protiv naših sudaca koji su sudili Izraelu, protiv naših kraljeva i knezova, protiv naroda Izraelova i Judina:  <span class="brojRetka" id="2">2</span>pod čitavim nebom nije se još dogodilo ništa slično onome što se dogodilo u Jeruzalemu, prema onome što bijaše zapisano u Mojsijevu zakonu –  <span class="brojRetka" id="3">3</span>da se jelo meso sina i kćeri.  <span class="brojRetka" id="4">4</span>Predao ih je vlasti svih kraljevstava oko nas, na porugu i prokletstvo među svim okolnim narodima kamo ih je raspršio Gospod.  <span class="brojRetka" id="5">5</span>Bijahu podjarmljeni umjesto da budu gospodari, jer – sagriješismo Gospodu, Bogu svojemu, ne poslušavši glasa njegova.</p><p class="pocetakParagrafa"> <span class="brojRetka" id="6">6</span>Da, pravedan je Gospod, Bog naš! Ali nama – nama treba da se danas zacrvene od stida obrazi, nama i ocima našim.  <span class="brojRetka" id="7">7</span>Oborila se na nas sva zla kojima nam Gospod bijaše zaprijetio.  <span class="brojRetka" id="8">8</span>Mi pak nismo umolili lice Gospodnje odvrativši se od misli svojih opakih srdaca.  <span class="brojRetka" id="9">9</span>Gospod tada uze bdjeti nad nevoljama koje je navalio na nas; jer pravedan je Gospod u svim djelima koja nam je naložio,  <span class="brojRetka" id="10">10</span>ali mi nismo slušali njegova glasa niti smo hodili po zapovijedima koje je Gospod pred nas stavio.’«</p><p class="noviRedak"> <h4>Molitva za smilovanje</h4><p class="pocetakParagrafa"> <span class="brojRetka" id="11">11</span>»‘A sada, Gospode, Bože Izraelov, koji si snažnom rukom izveo narod svoj iz Egipta znamenjima i čudesima, velikom snagom i ispruženom desnicom, proslavivši tako ime svoje do dana današnjega:  <span class="brojRetka" id="12">12</span>mi smo sagriješili, bezbožni smo bili i nepravedni pred svim tvojim zapovijedima, Gospode, Bože naš!  <span class="brojRetka" id="13">13</span>Neka se odvrati gnjev tvoj od nas, jer smo samo malen ostatak među narodima kamo si nas raspršio.  <span class="brojRetka" id="14">14</span>Usliši, Gospode, molitvu našu i vapaj: izbavi nas poradi sebe i udijeli nam milost svoju, pred licem onih koji su nas u sužanjstvo odveli,  <span class="brojRetka" id="15">15</span>da sva zemlja zna da si ti Gospod, Bog naš, jer Izrael i njegov rod nosi tvoje ime.  <span class="brojRetka" id="16">16</span>Obazri se, Gospode, iz svetoga svoga prebivališta i svrni misao na nas, prikloni uho i poslušaj,  <span class="brojRetka" id="17">17</span>otvori oči i pogledaj: ta mrtvi u podzemnom svijetu – kojima je iz utrobe oduzet dah – ne, oni više ne kazuju slave i pravednosti Gospodnje;  <span class="brojRetka" id="18">18</span>samo duša ojađena, koja hodi pognuto i iznemoglo, ugaslih očiju, duša pregladnjela, Gospode, iskazuje tvoju slavu i pravednost!</p><p class="pocetakParagrafa"> <span class="brojRetka" id="19">19</span>O Gospode, Bože naš! Ne upravljamo svoje prošnje tvome licu zbog zasluga svojih otaca i svojih kraljeva;  <span class="brojRetka" id="20">20</span>nego jer si ti poslao na nas gnjev svoj i srdžbu svoju, kako si bio navijestio po prorocima, slugama svojim, ovim riječima:  <span class="brojRetka" id="21">21</span>‘Ovako govori Gospod: Prignite šiju i služite kralju babilonskom, da ostanete u zemlji koju sam dao ocima vašim.  <span class="brojRetka" id="22">22</span>Ne poslušate li nalog Gospodnji da služite kralju babilonskom,  <span class="brojRetka" id="23">23</span>učinit ću da iz gradova judejskih i s trgova jeruzalemskih nestane pjesme radosti i pjesme veselja, pjesme zaručnika i pjesme zaručnice, i sva će zemlja postati pustoš bez stanovnika.’  <span class="brojRetka" id="24">24</span>Ali mi nismo poslušali glasa tvog da služimo kralju babilonskom, i ti si tada izvršio prijetnje koje si navijestio po prorocima, slugama svojim, da će kosti kraljeva naših i kosti naših otaca biti izbačene iz svog počivališta.  <span class="brojRetka" id="25">25</span>I doista, one bjehu izbačene na žegu dana i studen noći. I umiralo se u strašnim mukama od kuge, gladi i mača.  <span class="brojRetka" id="26">26</span>A od kuće koja nosi ime tvoje učinio si ono što je ona danas, zbog zloće kuće Izraelove i kuće Judine.</p><p class="pocetakParagrafa"> <span class="brojRetka" id="27">27</span>Pa ipak, Gospode, Bože naš, postupio si s nama po svoj svojoj dobroti i prevelikoj blagosti,  <span class="brojRetka" id="28">28</span>kako si obećao po sluzi svome Mojsiju onoga dana kada si mu zapovjedio da napiše Zakon tvoj za sinove Izraela ovim riječima:  <span class="brojRetka" id="29">29</span>‘Ako ne poslušate glasa mog, ovo veliko i bezbrojno mnoštvo zacijelo će se smanjiti među narodima kamo ću ih raspršiti;  <span class="brojRetka" id="30">30</span>a znam, taj narod tvrde šije neće poslušati. Ali u zemlji svog sužanjstva oni će se opametiti  <span class="brojRetka" id="31">31</span>i spoznati da sam ja Gospod, Bog njihov. I dat ću im srce i uši da čuju.  <span class="brojRetka" id="32">32</span>Oni će me hvaliti u zemlji svog izgnanstva i spominjat će se moga imena; obratit će se, i smekšat će im se tvrda šija,  <span class="brojRetka" id="33">33</span>i odvratit će se od opakih svojih djela, jer sjetit će se sudbine otaca svojih kad su griješili Gospodu.  <span class="brojRetka" id="34">34</span>Tada ću ih dovesti natrag u zemlju koju sam obećao zaklevši se njihovim ocima Abrahamu, Izaku i Jakovu, da gospodare njome. I umnožit ću ih, i oni se više neće smanjivati.  <span class="brojRetka" id="35">35</span>I uspostavit ću s njima vječni savez: ja ću biti njihov Bog, a oni će biti moj narod. I neću više izgoniti svog naroda Izraela iz zemlje koju sam im dao.’</p><p class="noviRedak"> </p></p>