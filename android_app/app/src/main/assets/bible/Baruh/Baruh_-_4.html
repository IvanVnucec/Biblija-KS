<p class="pocetakParagrafa"> <span class="brojRetka" id="1">1</span>Ona je knjiga Božjih zapovijedi,</p><p class="stih2">Zakon koji će trajati dovijeka:</p><p class="stih1">tko ga se držao bude, taj će živjeti;</p><p class="stih2">tko ga napusti, taj će umrijeti.</p><p class="stih1"> <span class="brojRetka" id="2">2</span>Vrati se, Jakove, i prihvati je,</p><p class="stih2">hodi k sjaju, k njenoj svjetlosti:</p><p class="stih1"> <span class="brojRetka" id="3">3</span>ne ustupaj slavu svoju drugomu,</p><p class="stih2">ni dostojanstvo svoje narodu tuđemu.</p><p class="stih1"> <span class="brojRetka" id="4">4</span>Blago nama, Izraele,</p><p class="stih2">jer nam je otkriveno što je Bogu po volji!</p><h2>IV. PLAČ I NADA JERUZALEMA</h2><p class="stih1"> <span class="brojRetka" id="5">5</span>Ohrabri se, narode moj,</p><p class="stih2">spomene Izraelov!</p><p class="stih1"> <span class="brojRetka" id="6">6</span>Bili ste prodani narodima,</p><p class="stih2">ali ne na uništenje.</p><p class="stih1">Boga ste razgnjevili,</p><p class="stih2">stoga biste izručeni neprijateljima;</p><p class="stih1"> <span class="brojRetka" id="7">7</span>Stvoritelja svog ste izazvali</p><p class="stih2">žrtvujući zlodusima, a ne Bogu.</p><p class="stih1"> <span class="brojRetka" id="8">8</span>Zaboravili ste Boga vječnog, svoga hranioca!</p><p class="stih2">Ožalostili ste i Jeruzalem – majku koja vas je othranila.</p><p class="stih1"> <span class="brojRetka" id="9">9</span>Kada je vidjela gdje se na vas obara gnjev od Boga,</p><p class="stih2">stade naricati:</p><p class="stih1">»Slušajte, susjede sionske: </p><p class="stih2">u tugu veliku zavi me Gospod.</p><p class="stih1"> <span class="brojRetka" id="10">10</span>Vidjeh gdje mi u sužanjstvo</p><p class="stih2">izruči Vječni sinove i kćeri.</p><p class="stih1"> <span class="brojRetka" id="11">11</span>S radošću sam ih hranila,</p><p class="stih2">s tugom i plačem gledam gdje odlaze.</p><p class="stih1"> <span class="brojRetka" id="12">12</span>Nitko nek’ se nada mnom ne raduje</p><p class="stih2">što obudovjeh i ostadoh sama.</p><p class="stih1">Zbog grijeha djece svoje opustjeh,</p><p class="stih2">jer se okrenuše od Božjeg zakona.</p><p class="stih1"> <span class="brojRetka" id="13">13</span>Nisu marili za njegove zapovijedi</p><p class="stih2">niti išli putovima njegovih propisa,</p><p class="stih2">niti stupali stazom stege u njegovoj pravednosti.</p><p class="stih1"> <span class="brojRetka" id="14">14</span>Dođite, susjede sionske!</p><p class="stih2">Gledajte gdje mi u sužanjstvo</p><p class="stih2">predaje Vječni sinove i kćeri!</p><p class="stih1"> <span class="brojRetka" id="15">15</span>Doveo je na njih narod iz daljine,</p><p class="stih2">narod drzak, tuđega jezika,</p><p class="stih1">bez poštovanja prema starcu,</p><p class="stih2">bez smilovanja prema djetetu;</p><p class="stih1"> <span class="brojRetka" id="16">16</span>odvedoše udovi ljubimce,</p><p class="stih2">ostaviše je samu, bez kćeri.</p><p class="noviRedak"> </p><p class="stih1"> <span class="brojRetka" id="17">17</span>Kako bih vam mogla ja pomoći?</p><p class="stih1"> <span class="brojRetka" id="18">18</span>Samo onaj koji dovede na vas ove nevolje</p><p class="stih2">izbavit’ vas može iz ruku neprijatelja.</p><p class="stih1"> <span class="brojRetka" id="19">19</span>Idite, djeco, otiđite svojim putem!</p><p class="stih2">Ja ostajem napuštena, samotna;</p><p class="stih1"> <span class="brojRetka" id="20">20</span>skinuh haljinu mira,</p><p class="stih2">odjenuh se u kostrijet svojih vapaja:</p><p class="stih2">sve dane svoje zazivat ću Vječnoga.</p><p class="stih1"> <span class="brojRetka" id="21">21</span>Ohrabrite se, djeco, zavapite Bogu:</p><p class="stih2">on će vas izbaviti iz nasilja,</p><p class="stih2">iz ruku neprijateljâ.</p><p class="stih1"> <span class="brojRetka" id="22">22</span>Jer u Vječnog se uzdam,</p><p class="stih2">on će vas spasiti;</p><p class="stih2">od Svetoga očekujem radost:</p><p class="stih1">uskoro na vas će se smilovati,</p><p class="stih2">Vječni, spasitelj vaš.</p><p class="stih1"> <span class="brojRetka" id="23">23</span>S tugom i plačem vidjeh vas gdje odlazite,</p><p class="stih2">ali Bog će vas meni vratiti</p><p class="stih2">s radošću i klicanjem za sva vremena.</p><p class="stih1"> <span class="brojRetka" id="24">24</span>Kao što susjede sionske vidješe gdje vas zasužnjuju,</p><p class="stih2">tako će naskoro vidjeti gdje će vas izbaviti Bog,</p><p class="stih2">koji će doći u velikoj slavi i sjaju Vječnoga.</p><p class="stih1"> <span class="brojRetka" id="25">25</span>Djeco moja, podnesite pokaranje</p><p class="stih2">što se obori na vas od Boga.</p><p class="stih1">Neprijatelj te progonio,</p><p class="stih2">al’ uskoro vidjet ćeš njegovu propast,</p><p class="stih2">na njegovu ćeš šiju staviti nogu.</p><p class="stih1"> <span class="brojRetka" id="26">26</span>Moja su nježna djeca hodila grubim putovima,</p><p class="stih2">otjerana kao stado što ga ote neprijatelj.</p><p class="stih1"> <span class="brojRetka" id="27">27</span>Ohrabrite se, djeco, zavapite Bogu:</p><p class="stih2">Onaj koji vas stavi na kušnju, on će vas se spomenuti.</p><p class="stih1"> <span class="brojRetka" id="28">28</span>Ako vam je misao, zastranivši, bila daleko od Boga,</p><p class="stih2">vratite se i tražite ga revnošću deseterostrukom.</p><p class="stih1"> <span class="brojRetka" id="29">29</span>Jer onaj koji je na vas nesreću doveo,</p><p class="stih2">vašim će spasenjem vratiti vam vječnu radost.</p><p class="noviRedak"> </p><p class="stih1"> <span class="brojRetka" id="30">30</span>Ohrabri se, Jeruzaleme,</p><p class="stih2">utješit će te onaj koji ti dade ime.</p><p class="stih1"> <span class="brojRetka" id="31">31</span>Jao onima koji te zlostavljaju,</p><p class="stih2">koji se vesele tvojoj propasti!</p><p class="stih1"> <span class="brojRetka" id="32">32</span>Jao gradovima kojima su tvoja djeca robovala,</p><p class="stih2">teško onom koji ti odvede sinove!</p><p class="stih1"> <span class="brojRetka" id="33">33</span>Jer kao što je uživao u tvojemu padu</p><p class="stih2">i tvojoj se propasti radovao,</p><p class="stih1">tako će tugovati nad svojim opustošenjem.</p><p class="stih1"> <span class="brojRetka" id="34">34</span>Neće se veseliti mnogome pučanstvu,</p><p class="stih2">obijest će mu se preobratit’ u tugovanje,</p><p class="stih1"> <span class="brojRetka" id="35">35</span>od Vječnoga na nj će doći oganj za mnogo dana,</p><p class="stih2">i za dugo vrijeme bit će stan zlodusima.</p><p class="noviRedak"> </p><p class="stih1"> <span class="brojRetka" id="36">36</span>Obazri se na istok, Jeruzaleme,</p><p class="stih2">vidi radost što ti dolazi od Boga.</p><p class="stih1"> <span class="brojRetka" id="37">37</span>Evo, vraćaju ti se sinovi koje si vidio gdje odlaze,</p><p class="stih2">sabiru se u tebi od istoka do zapada</p><p class="stih1">na zapovijed Svetoga</p><p class="stih2">i kliču u slavu Božju.</p><p class="noviRedak"> </p>