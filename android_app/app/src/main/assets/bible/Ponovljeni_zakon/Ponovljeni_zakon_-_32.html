<p class="pocetakParagrafa"> <span class="brojRetka" id="1">1</span>»Slušajte, nebesa, sad ću govoriti; čuj, zemljo, riječi usta mojih!</p><p class="stih1"> <span class="brojRetka" id="2">2</span>Nek’ mi nauk daždi poput kiše,</p><p class="stih2">kao rosa riječ nek’ moja pada,</p><p class="stih2">kao kišica po mladoj zeleni,</p><p class="stih2">kao pljusak po travi velikoj!</p><p class="stih1"> <span class="brojRetka" id="3">3</span>Jer, Jahvino ću ime uznositi,</p><p class="stih2">a vi Boga našeg veličajte!</p><p class="stih1"> <span class="brojRetka" id="4">4</span>On je Stijena, djelo mu je savršeno,</p><p class="stih2">jer pravi su svi njegovi putovi.</p><p class="stih2">Bog je on vjeran i bez zloće,</p><p class="stih2">pravedan je on i pravičan.</p><p class="stih1"> <span class="brojRetka" id="5">5</span>Oni mu se iznevjeriše –</p><p class="stih2">nisu mu sinovi, već nakaze sinovske,</p><p class="stih2">porod izopačen i prepreden.</p><p class="stih1"> <span class="brojRetka" id="6">6</span>Tako li uzvraćaš Jahvi,</p><p class="stih2">narode glupi i bezumni!</p><p class="stih2">Nije li on Otac tvoj, Stvoritelj,</p><p class="stih2">koji te sazdao, po kom postojiš?</p><p class="stih1"> <span class="brojRetka" id="7">7</span>Spomeni se dana pradavnih,</p><p class="stih2">promotri godine od naraštaja do naraštaja.</p><p class="stih2">Oca svoga pitaj, i poučit će te,</p><p class="stih2">pitaj starije, pa će ti kazati.</p><p class="stih1"> <span class="brojRetka" id="8">8</span>Kad je Višnji baštinu dijelio narodima,</p><p class="stih2">kad je razmještao sinove čovječje,</p><p class="stih2">odredi im međe po broju Božjih sinova:</p><p class="stih1"> <span class="brojRetka" id="9">9</span>tad Jahvu njegov narod zapade,</p><p class="stih2">Jakov bî njegova baština.</p><p class="noviRedak"> </p><p class="stih1"> <span class="brojRetka" id="10">10</span>U zemlji stepskoj on ga je našao,</p><p class="stih2">u pustinjskoj jezivoj pustoši.</p><p class="stih2">Obujmio ga, gajio ga</p><p class="stih2">i čuvao k’o zjenu oka svoga.</p><p class="stih1"> <span class="brojRetka" id="11">11</span>Poput orla što bdi nad gnijezdom,</p><p class="stih2">nad svojim orlićima lebdeći,</p><p class="stih2">tako on krila širi, uzima ga,</p><p class="stih2">pa ga na svojim nosi perima.</p><p class="noviRedak"> </p><p class="stih1"> <span class="brojRetka" id="12">12</span>Jahve sâm njega je vodio,</p><p class="stih2">tuđeg boga s njim ne bijaše.</p><p class="stih1"> <span class="brojRetka" id="13">13</span>Povede ga po visočjima zemlje,</p><p class="stih2">nahrani ga plodovima poljskim,</p><p class="stih2">dade mu meda iz pećine</p><p class="stih2">i ulja iz tvrde stijene;</p><p class="stih1"> <span class="brojRetka" id="14">14</span>kravljeg masla i ovčjeg mlijeka</p><p class="stih2">s pretilinom jaganjaca,</p><p class="stih2">ovnova bašanskih i jaraca,</p><p class="stih2">sa salom žitnih bubrega,</p><p class="stih2">i napoji ga pjenušavom krvlju grožđa.</p><p class="noviRedak"> </p><p class="stih1"> <span class="brojRetka" id="15">15</span>Jeo je Jakov i nasitio se,</p><p class="stih2">ugojio se Ješurun pa se uzritao.</p><p class="stih2">Udebljao si se, utovio, usalio.</p><p class="stih2">Odbacio je Boga koji ga stvori</p><p class="stih2">i prezreo Stijenu svog spasenja.</p><p class="stih1"> <span class="brojRetka" id="16">16</span>Tuđim bozima učiniše ga ljubomornim,</p><p class="stih2">razjariše ga gnusobama.</p><p class="stih1"> <span class="brojRetka" id="17">17</span>Žrtvovahu zlodusima koji Bog nisu,</p><p class="stih2">bogovima kojih ne poznavahu prije,</p><p class="stih2">došljacima koji stigoše nedavno</p><p class="stih2">i koje oci njihovi ne štovahu.</p><p class="stih1"> <span class="brojRetka" id="18">18</span>Odnemaruješ Stijenu što te na svijet dade,</p><p class="stih2">ne sjećaš se više Boga koji te rodi!</p><p class="noviRedak"> </p><p class="stih1"> <span class="brojRetka" id="19">19</span>Vidje to Jahve i u gnjevu svojem</p><p class="stih2">odbaci sinove svoje i kćeri.</p><p class="stih1"> <span class="brojRetka" id="20">20</span>Lice ću im svoje sakriti, reče,</p><p class="stih2">i vidjet ću što će biti od njih.</p><p class="stih2">Jer izopačeno je to koljeno,</p><p class="stih2">sinovi u kojima vjernosti nema.</p><p class="stih1"> <span class="brojRetka" id="21">21</span>Ništavnim me bogom na ljubomor potakoše,</p><p class="stih2">razdražiše me ništavilima svojim,</p><p class="stih2">i ja ću njih ljubomornim učinit’, pukom ništavnim,</p><p class="stih2">razdražit ću ih glupim nekim narodom!</p><p class="stih1"> <span class="brojRetka" id="22">22</span>Da, moga gnjeva požar je usplamtio</p><p class="stih2">i gorjet će do dubina šeolskih;</p><p class="stih2">proždrijet će zemlju i sve što ona rađa,</p><p class="stih2">sažeći joj brda do temelja.</p><p class="stih1"> <span class="brojRetka" id="23">23</span>Nevolje na njih ću svaliti,</p><p class="stih2">na njih ću svoje istrošiti strijele.</p><p class="stih1"> <span class="brojRetka" id="24">24</span>Od gladi će umirati,</p><p class="stih2">ognjica i pošast njih će trovati.</p><p class="stih2">Poslat ću na njih zub zvjerinji</p><p class="stih2">i otrov zmijâ što prahom gmižu.</p><p class="stih1"> <span class="brojRetka" id="25">25</span>Vani će mač zatirati djecu,</p><p class="stih2">a strava će vladati unutra.</p><p class="stih2">Ginut će jednako momak i djevojka,</p><p class="stih2">dojenče i starac sjedokos.</p><p class="stih1"> <span class="brojRetka" id="26">26</span>Rekoh: U prah ću ih smrviti,</p><p class="stih2">zbrisati im spomen među ljudima.</p><p class="stih1"> <span class="brojRetka" id="27">27</span>Ali se bojah ruga dušmanskoga:</p><p class="stih2">mogli bi im prevarit’ se protivnici,</p><p class="stih2">pa da kažu: ‘Pobjeda je naša,</p><p class="stih2">nije to Jahvina izvela ruka.’</p><p class="stih1"> <span class="brojRetka" id="28">28</span>Jer narod je to neupućen,</p><p class="stih2">oštroumlja u njih nema.</p><p class="stih1"> <span class="brojRetka" id="29">29</span>Da su mudri, već bi se i dosjetili,</p><p class="stih2">razabrali što ih očekuje.</p><p class="stih1"> <span class="brojRetka" id="30">30</span>Kako da jedan tisuću u bijeg nagna,</p><p class="stih2">i deset tisuća da dvojica gone,</p><p class="stih2">da ih Stijena njina nije prodala,</p><p class="stih2">da ih Jahve nije izručio?</p><p class="stih1"> <span class="brojRetka" id="31">31</span>Al’ stijena im nije poput naše Stijene;</p><p class="stih2">osuđeni su naši neprijatelji.</p><p class="stih1"> <span class="brojRetka" id="32">32</span>Jer trs je njihov od sodomskog trsa</p><p class="stih2">i od vinograda gomorskih;</p><p class="stih2">grožđe im je grožđe otrovno,</p><p class="stih2">grozdovi im grozdovi gorčine;</p><p class="stih1"> <span class="brojRetka" id="33">33</span>njihovo je vino otrov zmijski,</p><p class="stih2">žestok jed otrovnice ljute.</p><p class="stih1"> <span class="brojRetka" id="34">34</span>Al’ nije li on u mene poput dragulja,</p><p class="stih2">zapečaćen u mojim riznicama?</p><p class="stih1"> <span class="brojRetka" id="35">35</span>Moja je odmazda i nagrada</p><p class="stih2">u vrijeme kad im noga posrne.</p><p class="stih2">Jer blizu je dan njihove propasti,</p><p class="stih2">udes njihov brzo im se bliži!</p><p class="stih1"> <span class="brojRetka" id="36">36</span>(Pravdu će Jahve dati svome puku,</p><p class="stih2">sažalit se nad slugama svojim.)</p><p class="stih2">Vidjet će da im gine snaga,</p><p class="stih2">da je i robu i slobodnu kraj.</p><p class="stih1"> <span class="brojRetka" id="37">37</span>Tad će reći: ‘Ta gdje su bozi njihovi,</p><p class="stih2">gdje stijena kojom se zaklanjahu?</p><p class="stih1"> <span class="brojRetka" id="38">38</span>Oni što su jeli salo njihovih klanica</p><p class="stih2">i pili vino njihovih ljevanica?’</p><p class="stih2">Neka se dignu i neka vam pomognu,</p><p class="stih2">nek’ vam budu zaklonište!</p><p class="stih1"> <span class="brojRetka" id="39">39</span>Vidite sada da ja, ja jesam,</p><p class="stih2">i da drugog Boga pored mene nema!</p><p class="stih2">Ja usmrćujem i oživljujem;</p><p class="stih2">ja udaram i iscjeljujem</p><p class="stih2">(i nitko se iz ruke moje ne izbavlja).</p><p class="stih1"> <span class="brojRetka" id="40">40</span>Da, svoju ruku ja dižem prema nebu</p><p class="stih2">i kažem: Ne bio ja živ vječito</p><p class="stih1"> <span class="brojRetka" id="41">41</span>ako naoštrivši mač svoj blistavi</p><p class="stih2">ne uzmem sud u svoje ruke</p><p class="stih2">da svojim odmazdim dušmanima,</p><p class="stih2">da naplatim onima koji mene mrze.</p><p class="stih1"> <span class="brojRetka" id="42">42</span>Strijele svoje opojit ću krvlju</p><p class="stih2">i mač moj najest će se mesa,</p><p class="stih2">krvi ubijenih i zarobljenih,</p><p class="stih2">glavâ dušmanskih vrhovnika.</p><p class="stih1"> <span class="brojRetka" id="43">43</span>Kličite, o nebesa, s njime,</p><p class="stih2">obožavajte ga, sinovi Božji!</p><p class="stih2">Kličite, puci, s njegovim narodom,</p><p class="stih2">uznosite snagu njegovu, poslanici Jahvini.</p><p class="stih2">Jer će krv slugu svojih osvetiti,</p><p class="stih2">istom mjerom vratit’ dušmanima,</p><p class="stih2">naplatit će od onih koji njega mrze,</p><p class="stih2">očistit’ od grijeha zemlju svog naroda.«</p><p class="pocetakParagrafa"> <span class="brojRetka" id="44">44</span>Dođe Mojsije s Jošuom, sinom Nunovim, te izgovori u uši naroda riječi ove pjesme.</p><p class="pocetakParagrafa"> <span class="brojRetka" id="45">45</span>Kad Mojsije izgovori sve ove riječi svemu Izraelu,  <span class="brojRetka" id="46">46</span>reče im: »U srca svoja usadite sve riječi koje danas uzimam za svjedoka protiv vas; naredite sinovima svojim da ih drže vršeći sve riječi ovoga Zakona.  <span class="brojRetka" id="47">47</span>Ta nije to za vas prazna riječ jer ona je vaš život. Zbog ove riječi živjet ćete dugo na zemlji koju ćete, prešavši Jordan, zaposjesti.«</p><p class="noviRedak"> <h4>Mojsijeva priprema za smrt</h4><p class="pocetakParagrafa"> <span class="brojRetka" id="48">48</span>Toga istog dana Jahve reče Mojsiju:  <span class="brojRetka" id="49">49</span>»Popni se na goru Nebo u Abarskom gorju – ono je u moapskoj zemlji nasuprot Jerihonu – pa pogledaj zemlju kanaansku što ću je dati u posjed Izraelcima.  <span class="brojRetka" id="50">50</span>Onda umri na gori na koju se uspneš i pridruži se svojim precima kao što je i tvoj brat Aron, koji je umro na brdu Horu, bio pridružen svojima.  <span class="brojRetka" id="51">51</span>A to zato što ste mi se iznevjerili sred Izraelaca kod Meriba Kadeša, kod voda u pustinji Sinu: niste očitovali moju svetost među Izraelcima.  <span class="brojRetka" id="52">52</span>Zato ćeš samo izdaleka vidjeti onu zemlju, ali u nju nećeš ući – u zemlju koju dajem Izraelcima.«</p></p>