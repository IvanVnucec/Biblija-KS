<h4>Svećenici</h4><p class="pocetakParagrafa"> <span class="brojRetka" id="1">1</span>»Svećenici Levijevci – sve pleme Levijevo – neka nemaju udjela ni baštine s Izraelom; neka žive od žrtava paljenih Jahvi i od njegove baštine.  <span class="brojRetka" id="2">2</span>Neka, dakle, nemaju baštine među svojom braćom: Jahve je njihova baština, kako im je i rekao.</p><p class="pocetakParagrafa"> <span class="brojRetka" id="3">3</span>Ovo neka bude svećenička pristojba od naroda – od onih koji žrtve prinose, bilo to goveče ili što od sitne stoke: svećeniku treba dati pleće, vilice i želudac.  <span class="brojRetka" id="4">4</span>Daji mu i prvine od svoga žita, od svoga vina, od svoga ulja i prvine od vune svojih ovaca,  <span class="brojRetka" id="5">5</span>jer je njega odabrao Jahve, Bog tvoj, od svih tvojih plemena; njega i njegove sinove, da zauvijek stoje pred Jahvom, Bogom tvojim, te da obavljaju službu i blagoslivljaju u ime Jahve.</p><p class="pocetakParagrafa"> <span class="brojRetka" id="6">6</span>Ako bi koji levit što boravi u nekom tvome gradu, bilo gdje u Izraelu, svom dušom zaželio da dođe u mjesto što ga Jahve odabere,  <span class="brojRetka" id="7">7</span>može tu službovati u ime Jahve, Boga svoga, kao i druga njegova braća Levijevci koji stoje ondje pred Jahvom.  <span class="brojRetka" id="8">8</span>Neka jede jednak dio kao i drugi, bez obzira na prodanu očevinu.«</p><p class="noviRedak"> <h4>Prorok</h4><p class="pocetakParagrafa"> <span class="brojRetka" id="9">9</span>»Kad uđeš u zemlju koju ti daje Jahve, Bog tvoj, nemoj se priučavati na odvratne čine onih naroda.  <span class="brojRetka" id="10">10</span>Neka se kod tebe ne nađe nitko tko bi kroz oganj gonio svoga sina ili svoju kćer; tko bi se bavio gatanjem, čaranjem, vračanjem i čarobnjaštvom;  <span class="brojRetka" id="11">11</span>nitko tko bi bajao, zazivao duhove i duše predaka ili se obraćao na pokojnike.  <span class="brojRetka" id="12">12</span>Jer tko god takvo što čini gadi se Jahvi; zbog takvih odvratnosti njih i goni ispred tebe Jahve, Bog tvoj.  <span class="brojRetka" id="13">13</span>Budi posve vjeran Jahvi, Bogu svome.  <span class="brojRetka" id="14">14</span>Narodi koje ćeš naskoro otjerati s posjeda slušaju vračare i gatare, ali tebi to Jahve, Bog tvoj, ne dopušta.</p><p class="pocetakParagrafa"> <span class="brojRetka" id="15">15</span>Proroka kao što sam ja, iz tvoje sredine, od tvoje braće, podignut će ti Jahve, Bog tvoj: njega slušajte!  <span class="brojRetka" id="16">16</span>Posve onako kako si i tražio od Jahve, Boga svoga, na Horebu, na dan zbora, kada si govorio: ‘Neću više da slušam glas Jahve, Boga svoga, niti želim više gledati taj silni oganj da ne poginem!’  <span class="brojRetka" id="17">17</span>Nato mi reče Jahve: ‘Pravo su rekli.  <span class="brojRetka" id="18">18</span>Podignut ću im proroka između njihove braće, kao što si ti. Stavit ću svoje riječi u njegova usta da im kaže sve što mu zapovjedim.  <span class="brojRetka" id="19">19</span>A ne bude li tko poslušao mojih riječi što ih prorok bude govorio u moje ime, taj će odgovarati preda mnom.  <span class="brojRetka" id="20">20</span>A prorok koji bi se usuđivao govoriti što u moje ime što ja ne budem zapovjedio da govori i koji bi govorio u ime drugih bogova, takav prorok neka se pogubi.’  <span class="brojRetka" id="21">21</span>Možda ćeš reći u svome srcu: ‘Kako ćemo raspoznati riječ koju Jahve nije izrekao?’  <span class="brojRetka" id="22">22</span>Kad prorok govori u ime Jahve pa to ne bude i riječ se ne ispuni, onda je to riječ koje Jahve nije kazao. U drskosti je taj prorok govorio. Nemoj od njega strahovati.«</p></p>