<h4>Napučivanje zemlje</h4><p class="pocetakParagrafa"> <span class="brojRetka" id="1">1</span>Ovo je povijest Noinih sinova: Šema, Hama i Jafeta, kojima su se rodili sinovi poslije potopa.</p><p class="pocetakParagrafa"> <span class="brojRetka" id="2">2</span>Sinovi su Jafetovi: Gomer, Magog, Madaj, Javan, Tubal, Mešak, Tiras.  <span class="brojRetka" id="3">3</span>A sinovi su Gomerovi: Aškenaz, Rifat i Togarma.  <span class="brojRetka" id="4">4</span>Javanovi su opet sinovi: Eliša, Taršiš, Kitijci i Dodanci.  <span class="brojRetka" id="5">5</span>Od njih su se razgranali narodi po otocima.</p><p class="pocetakParagrafa">To su Jafetovi sinovi prema svojim zemljama – svaki s vlastitim jezikom – prema svojim plemenima i narodima.</p><p class="pocetakParagrafa"> <span class="brojRetka" id="6">6</span>Sinovi su Hamovi: Kuš i Misrajim, Put i Kanaan.  <span class="brojRetka" id="7">7</span>Kuševi su: Seba, Havila, Sabta, Rama i Sabteka. Ramini su: Šeba i Dedan.</p><p class="pocetakParagrafa"> <span class="brojRetka" id="8">8</span>Od Kuša se rodio Nimrod, koji je postao prvi velmoža na zemlji.  <span class="brojRetka" id="9">9</span>Voljom Jahve bio je silan lovac. Zato se veli: »Kao Nimrod, silan lovac voljom Jahve.«  <span class="brojRetka" id="10">10</span>Glavno uporište njegova kraljevstva bili su: Babilon, Erek, Akad i Kalne, svi u zemlji Šinearu.  <span class="brojRetka" id="11">11</span>Iz te je zemlje došao Ašur. On je podigao Ninivu, Rehobot Ir, Kalah  <span class="brojRetka" id="12">12</span>i Resen između Ninive i Kalaha (to je glavni grad).</p><p class="pocetakParagrafa"> <span class="brojRetka" id="13">13</span>Od Misrajima potekli su Ludijci, Anamijci, Lehabijci, Naftuhijci,  <span class="brojRetka" id="14">14</span>pa Patrušani, Kasluhijci i Kaftorci, od kojih su potekli Filistejci.</p><p class="pocetakParagrafa"> <span class="brojRetka" id="15">15</span>Od Kanaana potječe Sidon, njegov prvenac, i Het.  <span class="brojRetka" id="16">16</span>Dalje: Jebusejci, Amorejci, Girgašani,  <span class="brojRetka" id="17">17</span>Hivijci, Arkijci, Sinijci,  <span class="brojRetka" id="18">18</span>Arvađani, Semarjani i Hamaćani. Poslije se kanaanska plemena razgranaše,  <span class="brojRetka" id="19">19</span>tako da se granica Kanaanaca protezala od Sidona prema Geraru sve do Gaze pa prema Sodomi, Gomori, Admi i Sebojimu sve do Leše.</p><p class="pocetakParagrafa"> <span class="brojRetka" id="20">20</span>To su sinovi Hamovi prema svojim plemenima i jezicima, po svojim zemljama i narodima.</p><p class="pocetakParagrafa"> <span class="brojRetka" id="21">21</span>A i Šemu – praocu svih sinova Eberovih i starijem bratu Jafetovu – rodili se sinovi.  <span class="brojRetka" id="22">22</span>Šemovi su sinovi: Elam, Ašur, Arpakšad, Lud i Aram.  <span class="brojRetka" id="23">23</span>A Aramovi su sinovi: Us, Hul, Geter i Maš.  <span class="brojRetka" id="24">24</span>Arpakšad rodi Šelaha, Šelah rodi Ebera.  <span class="brojRetka" id="25">25</span>Eberu su se rodila dva sina: jednomu bješe ime Peleg, jer se za njegova vijeka zemlja razdijelila. Njegovu je bratu bilo ime Joktan.  <span class="brojRetka" id="26">26</span>Od Joktana se rodiše: Almodad, Šelef, Hasarmavet, Jerah,  <span class="brojRetka" id="27">27</span>Hadoram, Uzal, Dikla,  <span class="brojRetka" id="28">28</span>Obal, Abimael, Šeba,  <span class="brojRetka" id="29">29</span>Ofir, Havila i Jobab. Sve su to sinovi Joktanovi.  <span class="brojRetka" id="30">30</span>Njihova se naselja protezahu od Meše sve do Sefara, brdovitih krajeva na istoku.</p><p class="pocetakParagrafa"> <span class="brojRetka" id="31">31</span>To su sinovi Šemovi prema svojim plemenima, jezicima i zemljama, po svojim narodima.</p><p class="pocetakParagrafa"> <span class="brojRetka" id="32">32</span>To su rodovi Noinih sinova prema svojim lozama i narodima. Od njih su se razgranali narodi po zemlji poslije potopa.</p>