<h4>Patrijarsi prije potopa</h4><p class="pocetakParagrafa"> <span class="brojRetka" id="1">1</span>Ovo je povijest Adamova roda.</p><p class="pocetakParagrafa">Kad je Bog stvorio čovjeka, napravio ga je na priliku svoju;  <span class="brojRetka" id="2">2</span>stvorio je muško i žensko. A kad ih je stvorio, blagoslovi ih i nazva – čovjek.</p><p class="pocetakParagrafa"> <span class="brojRetka" id="3">3</span>Kad je Adamu bilo sto i trideset godina, rodi mu se sin njemu sličan, na njegovu sliku; nadjenu mu ime Šet.  <span class="brojRetka" id="4">4</span>Po rođenju Šetovu Adam je živio osam stotina godina te mu se rodilo još sinova i kćeri.  <span class="brojRetka" id="5">5</span>Adam poživje u svemu devet stotina i trideset godina. Potom umrije.</p><p class="pocetakParagrafa"> <span class="brojRetka" id="6">6</span>Kad je Šetu bilo sto i pet godina, rodi mu se Enoš.  <span class="brojRetka" id="7">7</span>Po rođenju Enoševu Šet je živio osam stotina i sedam godina te mu se rodilo još sinova i kćeri.  <span class="brojRetka" id="8">8</span>Šet poživje u svemu devet stotina i dvanaest godina. Potom umrije.</p><p class="pocetakParagrafa"> <span class="brojRetka" id="9">9</span>Kad je Enošu bilo devedeset godina, rodi mu se Kenan.  <span class="brojRetka" id="10">10</span>Po rođenju Kenanovu Enoš je živio osam stotina i petnaest godina te mu se rodilo još sinova i kćeri.  <span class="brojRetka" id="11">11</span>Enoš poživje u svemu devet stotina i pet godina. Potom umrije.</p><p class="pocetakParagrafa"> <span class="brojRetka" id="12">12</span>Kad je Kenanu bilo sedamdeset godina, rodi mu se Mahalalel.  <span class="brojRetka" id="13">13</span>Po rođenju Mahalalelovu Kenan je živio osam stotina i četrdeset godina te mu se rodilo još sinova i kćeri.  <span class="brojRetka" id="14">14</span>Kenan poživje u svemu devet stotina i deset godina. Potom umrije.</p><p class="pocetakParagrafa"> <span class="brojRetka" id="15">15</span>Kad je Mahalalelu bilo šezdeset i pet godina, rodi mu se Jered.  <span class="brojRetka" id="16">16</span>Po rođenju Jeredovu Mahalalel je živio osam stotina i trideset godina te mu se rodilo još sinova i kćeri.  <span class="brojRetka" id="17">17</span>Mahalalel poživje u svemu osam stotina devedeset i pet godina. Potom umrije.</p><p class="pocetakParagrafa"> <span class="brojRetka" id="18">18</span>Kad je Jeredu bilo sto šezdeset i dvije godine, rodi mu se Henok.  <span class="brojRetka" id="19">19</span>Po rođenju Henokovu Jered je živio osam stotina godina te mu se rodilo još sinova i kćeri.  <span class="brojRetka" id="20">20</span>Jered poživje u svemu devet stotina šezdeset i dvije godine. Potom umrije.</p><p class="pocetakParagrafa"> <span class="brojRetka" id="21">21</span>Kad je Henoku bilo šezdeset i pet godina, rodi mu se Metušalah.  <span class="brojRetka" id="22">22</span>Henok je hodio s Bogom. Po rođenju Metušalahovu Henok je živio trista godina te mu se rodilo još sinova i kćeri.  <span class="brojRetka" id="23">23</span>Henok poživje u svemu trista šezdeset i pet godina.  <span class="brojRetka" id="24">24</span>Henok je hodio s Bogom, potom iščeznu; Bog ga uze.</p><p class="pocetakParagrafa"> <span class="brojRetka" id="25">25</span>Kad je Metušalahu bilo sto osamdeset i sedam godina, rodi mu se Lamek.  <span class="brojRetka" id="26">26</span>Po rođenju Lamekovu Metušalah je živio sedam stotina osamdeset i dvije godine te mu se rodilo još sinova i kćeri.  <span class="brojRetka" id="27">27</span>Metušalah poživje u svemu devet stotina šezdeset i devet godina. Potom umrije.</p><p class="pocetakParagrafa"> <span class="brojRetka" id="28">28</span>Kad su Lameku bile sto osamdeset i dvije godine, rodi mu se sin.  <span class="brojRetka" id="29">29</span>Nadjene mu ime Noa, govoreći: »Ovaj će nam pribavljati, u trudu i naporu naših ruku, utjehu iz zemlje koju je Bog prokleo.«  <span class="brojRetka" id="30">30</span>Po rođenju Noinu Lamek je živio pet stotina devedeset i pet godina te mu se rodilo još sinova i kćeri.  <span class="brojRetka" id="31">31</span>Lamek poživje u svemu sedam stotina sedamdeset i sedam godina. Potom umrije.</p><p class="pocetakParagrafa"> <span class="brojRetka" id="32">32</span>Pošto je Noa proživio pet stotina godina, rode mu se Šem, Ham i Jafet.</p>