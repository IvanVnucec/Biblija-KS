<p class="pocetakParagrafa"> <span class="brojRetka" id="1">1</span>Ranim se jutrom Laban digne, izljubi svoje sinove i svoje kćeri te ih blagoslovi; onda se zaputi natrag u svoje mjesto.  <span class="brojRetka" id="2">2</span>Jakov je putovao svojim putem, kad mu ususret izađu anđeli Božji.  <span class="brojRetka" id="3">3</span>Kad ih Jakov opazi, reče: »Ovo je Božje taborište!« Zato nazva ono mjesto Mahanajim.</p><p class="noviRedak"> <h4>Jakovljeve pripreme za susret s Ezavom</h4><p class="pocetakParagrafa"> <span class="brojRetka" id="4">4</span>Jakov pošalje pred sobom glasnike svome bratu Ezavu u zemlju Seir, u Edomsku pustaru,  <span class="brojRetka" id="5">5</span>i naloži im: »Ovako ćete reći mome gospodaru Ezavu: ‘Sluga tvoj Jakov poručuje ti: Boravio sam kod Labana i dosad se ondje zadržao.  <span class="brojRetka" id="6">6</span>Stekao sam goveda, magaradi, ovaca, sluga i sluškinja. Javljam to svome gospodaru, ne bih li našao naklonost u njegovim očima.’«</p><p class="pocetakParagrafa"> <span class="brojRetka" id="7">7</span>Glasnici se vrate Jakovu te mu reknu: »Bili smo kod tvoga brata Ezava; on sam dolazi ti ususret sa četiri stotine momaka.«</p><p class="pocetakParagrafa"> <span class="brojRetka" id="8">8</span>Jakov se silno uplaši. U zabrinutosti rastavi na dva tabora ljude, stada, krda i deve što ih je sa sobom imao.  <span class="brojRetka" id="9">9</span>Računao je: ako Ezav naiđe na jedan tabor i napadne ga, drugi bi se tabor mogao spasiti.  <span class="brojRetka" id="10">10</span>Onda se Jakov pomoli: »O Bože oca moga Abrahama! Bože oca moga Izaka! O Jahve, koji si mi naredio: ‘Vrati se u svoj rodni kraj, i ja ću ti biti dobrostiv!’  <span class="brojRetka" id="11">11</span>Nisam vrijedan sve dobrote koju si tako postojano iskazivao svome sluzi. Ta samo sam sa svojim štapom nekoć prešao ovaj Jordan, a sad sam narastao u dva tabora.  <span class="brojRetka" id="12">12</span>Izbavi me od šaka moga brata, od šaka Ezavovih! Inače se bojim da bi mogao doći i umlatiti i mene, i majke, i djecu.  <span class="brojRetka" id="13">13</span>Ti si rekao: ‘Obilnim ću te dobrima obasipati i tvoje potomstvo umnožiti poput pijeska u moru koji se ne da prebrojiti zbog množine.’«</p><p class="pocetakParagrafa"> <span class="brojRetka" id="14">14</span>Ondje provede onu noć; a onda, od onog što je imao pri ruci, pripravi dar svome bratu Ezavu:  <span class="brojRetka" id="15">15</span>dvjesta koza i dvadeset jaraca, dvjesta ovaca i dvadeset ovnova;  <span class="brojRetka" id="16">16</span>trideset deva dojilica s njihovim mladima; četrdeset krava i deset junaca; dvadeset magarica i deset magaraca.  <span class="brojRetka" id="17">17</span>Stado po stado preda svojim slugama. Onda reče svojim slugama: »Idite preda mnom, ali držite razmak među stadima!«  <span class="brojRetka" id="18">18</span>A prvom izda naredbu rekavši: »Kad te sretne moj brat Ezav pa te upita: ‘Čiji si ti? Kamo ideš? Čije je ovo pred tobom?’  <span class="brojRetka" id="19">19</span>odgovori: ‘Tvoga sluge Jakova; ovo je dar koji šalje svome gospodaru Ezavu; on je tamo za nama.’«  <span class="brojRetka" id="20">20</span>Tako je naredio i drugome, pa trećemu i svima drugima koji su išli za stadima: »Ovo i ovako reci Ezavu kad ga sretneš.  <span class="brojRetka" id="21">21</span>Još mu dodaj: ‘A sluga tvoj Jakov i sam je za nama.’« Mislio je naime: »Ako ga unaprijed udobrostivim darovima, a onda se s njim suočim, možda će mi oprostiti.«  <span class="brojRetka" id="22">22</span>Tako darovi krenu naprijed, dok je on ostao one noći u taborištu.</p><p class="noviRedak"> <h4>Borba s Bogom</h4><p class="pocetakParagrafa"> <span class="brojRetka" id="23">23</span>One noći on ustane, uzme svoje obje žene, obje svoje sluškinje i svoje jedanaestero djece te prijeđe Jabok preko gaza.  <span class="brojRetka" id="24">24</span>Prebacivši njih na drugu stranu toka, prebaci zatim i ostalo što bijaše njegovo.  <span class="brojRetka" id="25">25</span>Jakov ostane sam.</p><p class="pocetakParagrafa">I neki se čovjek hrvao s njim dok nije zora svanula.  <span class="brojRetka" id="26">26</span>Videći da ga ne može svladati, ugane mu bedro pri zglobu, tako da se Jakovu kuk iščašio dok su se hrvali.  <span class="brojRetka" id="27">27</span>Potom reče: »Pusti me jer zora sviće!« Ali on odgovori: »Neću te pustiti dok me ne blagosloviš.«  <span class="brojRetka" id="28">28</span>Nato ga onaj zapita: »Kako ti je ime?« Odgovori: »Jakov.«  <span class="brojRetka" id="29">29</span>Onaj reče: »Više se nećeš zvati Jakov, nego Izrael, jer si se hrabro borio i s Bogom i s ljudima i nadvladao si.«  <span class="brojRetka" id="30">30</span>Onda zapita Jakov: »Reci mi svoje ime!« Odgovori onaj: »Zašto me pitaš za moje ime?« I tu ga blagoslovi.</p><p class="pocetakParagrafa"> <span class="brojRetka" id="31">31</span>Onom mjestu Jakov nadjene ime Penuel jer – reče – »Vidjeh Boga licem u lice i na životu ostadoh.«  <span class="brojRetka" id="32">32</span>Sunce je nad njim bilo ogranulo kad je prošao Penuel. Hramao je zbog kuka.  <span class="brojRetka" id="33">33</span>Zato Izraelci do današnjeg dana ne jedu kukovnu tetivu što se nalazi na bedrenom zglobu, budući da je Jakovljev bedreni zglob bio iščašen u kukovnoj tetivi.</p></p></p>