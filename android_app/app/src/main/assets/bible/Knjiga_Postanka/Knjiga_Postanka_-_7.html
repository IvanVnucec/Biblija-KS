<p class="pocetakParagrafa"> <span class="brojRetka" id="1">1</span>Onda Jahve reče Noi: »Uđi ti i sva tvoja obitelj u korablju, jer sam uvidio da si ti jedini preda mnom pravedan u ovom vremenu.  <span class="brojRetka" id="2">2</span>Uzmi sa sobom od svih čistih životinja po sedam parova: mužjaka i njegovu ženku.  <span class="brojRetka" id="3">3</span>Isto tako od ptica nebeskih po sedam parova – mužjaka i ženku – da im se sjeme sačuva na zemlji.  <span class="brojRetka" id="4">4</span>Jer ću do sedam dana pustiti dažd po zemlji četrdeset dana i četrdeset noći te ću istrijebiti s lica zemlje svako živo biće što sam ga načinio.«</p><p class="pocetakParagrafa"> <span class="brojRetka" id="5">5</span>Noa učini sve kako mu je Jahve naredio.</p><p class="pocetakParagrafa"> <span class="brojRetka" id="6">6</span>Noi bijaše šest stotina godina kad je potop došao na zemlju.  <span class="brojRetka" id="7">7</span>I pred vodama potopnim uđu s Noom u korablju njegovi sinovi, njegova žena i žene sinova njegovih.  <span class="brojRetka" id="8">8</span>Od čistih životinja i od životinja koje nisu čiste, od ptica, od svega što zemljom puzi,  <span class="brojRetka" id="9">9</span>uđe po dvoje – mužjak i ženka – u korablju s Noom, kako je Bog naredio Noi.  <span class="brojRetka" id="10">10</span>A sedmoga dana zapljušte potopne vode po zemlji.</p><p class="noviRedak"> <h4>Potop</h4><p class="pocetakParagrafa"> <span class="brojRetka" id="11">11</span>U dan onaj – šestote godine Noina života, mjeseca drugog, dana u mjesecu sedamnaestog –</p><p class="stih2">navale svi izvori bezdana,</p><p class="stih2">rastvore se ustave nebeske.</p><p class="pocetakParagrafa"> <span class="brojRetka" id="12">12</span>I udari dažd na zemlju da pljušti četrdeset dana i četrdeset noći.  <span class="brojRetka" id="13">13</span>Onog dana uđe u korablju Noa i njegovi sinovi: Šem, Ham i Jafet, Noina žena i tri žene Noinih sinova s njima;  <span class="brojRetka" id="14">14</span>oni, pa sve vrste životinja: stoka, gmizavci što po tlu gmižu, ptice i svakovrsna krilata stvorenja,  <span class="brojRetka" id="15">15</span>uđu u korablju s Noom, po dvoje od svih bića što u sebi imaju dah života.  <span class="brojRetka" id="16">16</span>Što uđe, sve bijaše par, mužjak i ženka od svih bića, kako je Bog naredio Noi.</p><p class="pocetakParagrafa">Onda Jahve zatvori za njim vrata.</p><p class="pocetakParagrafa"> <span class="brojRetka" id="17">17</span>Pljusak je na zemlju padao četrdeset dana; vode sveudilj rasle i korablju nosile: digla se visoko iznad zemlje.  <span class="brojRetka" id="18">18</span>Vode su nad zemljom bujale i visoko rasle, a korablja plovila površinom.  <span class="brojRetka" id="19">19</span>Vode su sve silnije navaljivale i rasle nad zemljom, tako te prekriše sva najviša brda pod nebom.  <span class="brojRetka" id="20">20</span>Petnaest lakata dizale se vode povrh potonulih brda.  <span class="brojRetka" id="21">21</span>Izgiboše sva bića što se po zemlji kreću: ptice, stoka, zvijeri, svi gmizavci i svi ljudi.  <span class="brojRetka" id="22">22</span>Sve što u svojim nosnicama imaše dah života – sve što bijaše na kopnu – izgibe.  <span class="brojRetka" id="23">23</span>Istrijebi se svako biće s površja zemaljskog: čovjek, životinje, gmizavci i ptice nebeske, sve se izbrisa sa zemlje. Samo Noa ostade i oni što bijahu s njim u korablji.  <span class="brojRetka" id="24">24</span>Stotinu pedeset dana vladahu vode zemljom.</p></p>