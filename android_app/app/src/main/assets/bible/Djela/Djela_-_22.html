<p class="pocetakParagrafa"> <span class="brojRetka" id="1">1</span>»Braćo i oci, poslušajte što ću vam sad u svoju obranu reći.«  <span class="brojRetka" id="2">2</span>Kad čuše da im govori hebrejskim jezikom, još većma utihnuše. On nastavi:  <span class="brojRetka" id="3">3</span>»Ja sam Židov, rođen u Tarzu cilicijskom, ali odrastao u ovom gradu, do nogu Gamalielovih odgojen točno po otačkom Zakonu; bijah revnitelj Božji kao što ste svi vi još danas.  <span class="brojRetka" id="4">4</span>Ovaj sam Put na smrt progonio, u okove bacao i predavao u tamnice muževe i žene,  <span class="brojRetka" id="5">5</span>kako mi to može posvjedočiti i veliki svećenik i sve starješinstvo. Od njih sam i pisma dobio za braću u Damasku pa se zaputio da i one ondje okovane dovedem u Jeruzalem da se kazne.«</p><p class="noviRedak"> <h4>Pavao o svom obraćenju</h4><p class="pocetakParagrafa"> <span class="brojRetka" id="6">6</span>»Dok sam tako putovao i približavao se Damasku, s neba me oko podneva iznenada obasja svjetlost velika.  <span class="brojRetka" id="7">7</span>Sruših se na tlo i začuh glas što mi govoraše: ‘Savle, Savle, zašto me progoniš?’  <span class="brojRetka" id="8">8</span>Ja odgovorih: ‘Tko si, Gospodine?’ Reče mi: ‘Ja sam Isus Nazarećanin koga ti progoniš.’  <span class="brojRetka" id="9">9</span>Oni koji bijahu sa mnom svjetlost doduše primijetiše, ali ne čuše glasa Onoga koji mi govoraše.  <span class="brojRetka" id="10">10</span>Rekoh nato: ‘Što mi je činiti, Gospodine?’ Gospodin će mi: ‘Ustani, pođi u Damask i ondje će ti se reći što ti je određeno učiniti.’  <span class="brojRetka" id="11">11</span>Kako od sjaja one svjetlosti obnevidjeh, pratioci me povedoše za ruku te stigoh u Damask.«</p><p class="pocetakParagrafa"> <span class="brojRetka" id="12">12</span>»Neki Ananija, čovjek po Zakonu pobožan i na dobru glasu u Židova ondje nastanjenih,  <span class="brojRetka" id="13">13</span>dođe k meni, pristupi mi i reče: ‘Savle, brate, progledaj!’ I ja se u taj čas zagledah u nj.  <span class="brojRetka" id="14">14</span>A on će: ‘Bog otaca naših predodredi te da upoznaš volju njegovu, da vidiš Pravednika i čuješ glas iz usta njegovih  <span class="brojRetka" id="15">15</span>jer bit ćeš mu pred svim ljudima svjedokom onoga što si vidio i čuo.  <span class="brojRetka" id="16">16</span>I što sad oklijevaš? Ustani, krsti se i operi grijehe svoje, prizivljući ime njegovo!’«</p><p class="pocetakParagrafa"> <span class="brojRetka" id="17">17</span>»Pošto se vratih u Jeruzalem, dok sam se jednom molio u Hramu, padoh u zanos  <span class="brojRetka" id="18">18</span>i vidjeh Gospodina gdje mi govori: ‘Pohiti, žurno izađi iz Jeruzalema jer neće primiti tvoga svjedočanstva o meni.’  <span class="brojRetka" id="19">19</span>Ja rekoh: ‘Gospodine, oni znaju da sam ja u tamnice bacao i bičevao po sinagogama one koji vjeruju u te.  <span class="brojRetka" id="20">20</span>I dok se prolijevala krv Stjepana, svjedoka tvoga, i ja sam ondje stajao i odobravao te čuvao haljine onih koji ga ubijahu.’  <span class="brojRetka" id="21">21</span>Nato mi reče: ‘Pođi jer ću te poslati daleko k poganima!’«</p><p class="noviRedak"> <h4>Pavao rimski građanin</h4><p class="pocetakParagrafa"> <span class="brojRetka" id="22">22</span>Slušali su ga sve do te riječi, a tada podigoše glas: »Ukloni takva sa zemlje! Nije pravo da živi!«  <span class="brojRetka" id="23">23</span>Kako oni stadoše bučiti, odbacivati haljine i vitlati prašinu u zrak,  <span class="brojRetka" id="24">24</span>zapovjedi tisućnik da Pavla uvedu u vojarnu pa odredi da ga bičevima ispitaju kako bi doznao zašto tako viču protiv njega.  <span class="brojRetka" id="25">25</span>Kad ga remenjem rastegoše, reče on nazočnom satniku: »Rimskoga građanina, i još neosuđena, smijete bičevati?«</p><p class="pocetakParagrafa"> <span class="brojRetka" id="26">26</span>Kad je to čuo satnik, priđe tisućniku i dojavi mu: »Što si to nakanio? Ovaj je čovjek Rimljanin!«</p><p class="pocetakParagrafa"> <span class="brojRetka" id="27">27</span>Tisućnik tada priđe Pavlu pa mu reče: »Reci mi, jesi li Rimljanin?« On odvrati: »Da.«  <span class="brojRetka" id="28">28</span>Tisućnik dometnu: »Ja stekoh to građanstvo za skupe novce.« Pavao nato reče: »Ja sam se pak s njim i rodio.«</p><p class="pocetakParagrafa"> <span class="brojRetka" id="29">29</span>Brže stoga odstupe od njega oni koji su ga imali ispitivati. I tisućnik se preplaši kad sazna da je Pavao Rimljanin, a on ga bijaše okovao.</p><p class="noviRedak"> <h4>Pavao pred Vijećem</h4><p class="pocetakParagrafa"> <span class="brojRetka" id="30">30</span>Sutradan pak kad je htio točno saznati za što ga Židovi optužuju, odriješi ga pa zapovjedi da se sastanu veliki svećenici i sve Vijeće te privede Pavla i postavi ga pred njih.</p></p></p></p>