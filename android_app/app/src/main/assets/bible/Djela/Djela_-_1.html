<h2>PROSLOV</h2><p class="pocetakParagrafa"> <span class="brojRetka" id="1">1</span>Prvu sam knjigu, Teofile, sastavio o svemu što je Isus činio i učio  <span class="brojRetka" id="2">2</span>do dana kad je uznesen pošto je dao upute apostolima koje je izabrao po Duhu Svetome.</p><p class="pocetakParagrafa"> <span class="brojRetka" id="3">3</span>Njima je poslije svoje muke mnogim dokazima pokazao da je živ, četrdeset im se dana ukazivao i govorio o kraljevstvu Božjem.</p><p class="pocetakParagrafa"> <span class="brojRetka" id="4">4</span>I dok je jednom s njima blagovao, zapovjedi im da ne napuštaju Jeruzalema, nego neka čekaju Obećanje Očevo »koje čuste od mene:  <span class="brojRetka" id="5">5</span>Ivan je krstio vodom, a vi ćete naskoro nakon ovih dana biti kršteni Duhom Svetim«.</p><p class="noviRedak"> <h4>Uzašašće</h4><p class="pocetakParagrafa"> <span class="brojRetka" id="6">6</span>Nato ga sabrani upitaše: »Gospodine, hoćeš li u ovo vrijeme Izraelu opet uspostaviti kraljevstvo?«  <span class="brojRetka" id="7">7</span>On im odgovori: »Nije vaše znati vremena i zgode koje je Otac podredio svojoj vlasti.  <span class="brojRetka" id="8">8</span>Nego primit ćete snagu Duha Svetoga koji će sići na vas i bit ćete mi svjedoci u Jeruzalemu, po svoj Judeji i Samariji i sve do kraja zemlje.«</p><p class="pocetakParagrafa"> <span class="brojRetka" id="9">9</span>Kada to reče, bi uzdignut njima naočigled i oblak ga ote njihovim očima.  <span class="brojRetka" id="10">10</span>I dok su netremice gledali kako on odlazi na nebo, gle, dva čovjeka stadoše kraj njih u bijeloj odjeći  <span class="brojRetka" id="11">11</span>i rekoše im: »Galilejci, što stojite i gledate u nebo? Ovaj Isus koji je od vas uznesen na nebo isto će tako doći kao što ste vidjeli da odlazi na nebo.«</p><p class="noviRedak"> <h2>I. CRKVA U JERUZALEMU</h2><h4>Apostolski zbor</h4><p class="pocetakParagrafa"> <span class="brojRetka" id="12">12</span>Onda se vratiše u Jeruzalem s brda zvanoga Maslinsko, koje je blizu Jeruzalema, udaljeno jedan subotnji hod.  <span class="brojRetka" id="13">13</span>I pošto uđu u grad, uspnu se u gornju sobu gdje su boravili: Petar i Ivan i Jakov i Andrija, Filip i Toma, Bartolomej i Matej, Jakov Alfejev i Šimun Revnitelj i Juda Jakovljev –  <span class="brojRetka" id="14">14</span>svi oni bijahu jednodušno postojani u molitvi sa ženama, i Marijom, majkom Isusovom, i braćom njegovom.</p><p class="noviRedak"> <h4>Izbor Matije</h4><p class="pocetakParagrafa"> <span class="brojRetka" id="15">15</span>U one dane ustade Petar među braćom – a bijaše sakupljenog naroda oko sto i dvadeset duša – i reče:  <span class="brojRetka" id="16">16</span>»Braćo! Trebalo je da se ispuni Pismo što ga na usta Davidova proreče Duh Sveti o Judi koji bijaše vođa onih što uhvatiše Isusa.  <span class="brojRetka" id="17">17</span>A Juda se ubrajao među nas i imao udio u ovoj službi.  <span class="brojRetka" id="18">18</span>On, eto, steče predio cijenom nepravednosti pa se stropošta, raspuče po sredini i razli mu se sva utroba.  <span class="brojRetka" id="19">19</span>I svim je Jeruzalemcima znano da se onaj predio njihovim jezikom zove Akeldama, to jest Predio smrti.  <span class="brojRetka" id="20">20</span>Pisano je doista u Knjizi psalama:</p><p class="noviRedak"> </p><p class="stih1">Njegova kuća nek opusti,</p><p class="stih2">nek ne bude stanovnika u njoj!</p><p class="stih1">Njegovo nadgledništvo nek dobije drugi!</p><p class="pocetakParagrafa"> <span class="brojRetka" id="21">21</span>Jedan dakle od ovih ljudi što bijahu s nama za sve vrijeme što je među nama živio Gospodin Isus –  <span class="brojRetka" id="22">22</span>počevši od krštenja Ivanova pa sve do dana kad bî uzet od nas – treba da bude svjedokom njegova uskrsnuća.</p><p class="pocetakParagrafa"> <span class="brojRetka" id="23">23</span>I postaviše dvojicu: Josipa koji se zvao Barsaba a prozvao se Just, i Matiju.  <span class="brojRetka" id="24">24</span>Onda se pomoliše:</p><p class="pocetakParagrafa">»Ti, Gospodine, poznavaoče svih srdaca, pokaži koga si od ove dvojice izabrao  <span class="brojRetka" id="25">25</span>da primi mjesto ove apostolske službe kojoj se iznevjeri Juda da ode na svoje mjesto.«</p><p class="pocetakParagrafa"> <span class="brojRetka" id="26">26</span>Onda baciše kocke i kocka pade na Matiju; tako bi pribrojen jedanaestorici apostola.</p></p></p></p>