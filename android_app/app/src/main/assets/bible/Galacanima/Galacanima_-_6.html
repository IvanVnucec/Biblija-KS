<p class="pocetakParagrafa"> <span class="brojRetka" id="1">1</span>Braćo, ako se tko i zatekne u kakvu prijestupu, vi, duhovni, takva ispravljajte u duhu blagosti. A pazi na samoga sebe da i ti ne podlegneš napasti.  <span class="brojRetka" id="2">2</span>Nosite jedni bremena drugih i tako ćete ispuniti zakon Kristov!  <span class="brojRetka" id="3">3</span>Jer misli li tko da jest štogod, a nije ništa, sam sebe vara.  <span class="brojRetka" id="4">4</span>Svatko neka ispita sam svoje djelo pa će onda u samom sebi imati čime se dičiti, a ne u usporedbi s drugim.  <span class="brojRetka" id="5">5</span>Ta svatko će nositi svoj teret.  <span class="brojRetka" id="6">6</span>Koji se uči Riječi, neka sva dobra dijeli sa svojim učiteljem.</p><p class="pocetakParagrafa"> <span class="brojRetka" id="7">7</span>Ne varajte se: Bog se ne da izrugivati! Što tko sije, to će i žeti!  <span class="brojRetka" id="8">8</span>Doista, tko sije u tijelo svoje, iz tijela će žeti raspadljivost, a tko sije u duh, iz duha će žeti život vječni.</p><p class="pocetakParagrafa"> <span class="brojRetka" id="9">9</span>Neka nam ne dozlogrdi činiti dobro: ako ne sustanemo, u svoje ćemo vrijeme žeti!  <span class="brojRetka" id="10">10</span>Dakle, dok imamo vremena, činimo dobro svima, ponajpače domaćima u vjeri.</p><p class="noviRedak"> <h3>VLASTORUČNI ZAKLJUČAK</h3> <span class="brojRetka" id="11">11</span>Gledajte kolikim vam slovima pišem svojom rukom.  <span class="brojRetka" id="12">12</span>Svi koji se hoće praviti važni tijelom, sile vas na obrezanje, samo da zbog križa Kristova ne bi trpjeli progonstvo.  <span class="brojRetka" id="13">13</span>Ta ni sami obrezani ne opslužuju Zakona, ali hoće da se vi obrežete da bi se mogli ponositi vašim tijelom.  <span class="brojRetka" id="14">14</span>A ja, Bože sačuvaj da bih se ičim ponosio osim križem Gospodina našega Isusa Krista po kojem je meni svijet raspet i ja svijetu.  <span class="brojRetka" id="15">15</span>Uistinu, niti je što obrezanje niti neobrezanje, nego – novo stvorenje.  <span class="brojRetka" id="16">16</span>A na sve koji se ovoga pravila budu držali, i na sveg Izraela Božjega – mir i milosrđe!</p><p class="pocetakParagrafa"> <span class="brojRetka" id="17">17</span>Ubuduće neka mi nitko ne dodijava jer ja na svom tijelu nosim biljege Isusove!</p><p class="pocetakParagrafa"> <span class="brojRetka" id="18">18</span>Milost Gospodina našega Isusa Krista s duhom vašim, braćo! Amen.</p>