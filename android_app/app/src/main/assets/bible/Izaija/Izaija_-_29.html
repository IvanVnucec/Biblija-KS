<h4>O Jeruzalemu</h4><p class="pocetakParagrafa"> <span class="brojRetka" id="1">1</span>Teško Arielu! Arielu,</p><p class="stih2">gradu što ga opkoli David!</p><p class="stih1">Nek’ se niže godina na godinu,</p><p class="stih2">nek’ se izredaju blagdani,</p><p class="stih1"> <span class="brojRetka" id="2">2</span>pa ću pritisnuti Ariel</p><p class="stih2">i nastat će jauk i lelek.</p><p class="stih1">Za mene ćeš biti ariel,</p><p class="stih2"> <span class="brojRetka" id="3">3</span>opkolit ću te kao David,</p><p class="stih1">rovovima okružiti,</p><p class="stih2">suprot tebi nasipe ću dići.</p><p class="noviRedak"> </p><p class="stih1"> <span class="brojRetka" id="4">4</span>Oboren govorit ćeš sa zemlje,</p><p class="stih2">iz praha mucat’ riječju prigušenom,</p><p class="stih1">glas će ti se iz zemlje dizat’ kao pokojnikov,</p><p class="stih2">iz praha ćeš šaptati besjedu.</p><p class="stih1"> <span class="brojRetka" id="5">5</span>Kao sitna prašina bit će mnoštvo tvojih dušmana,</p><p class="stih2">kao pljeva razvijana – rulja silnika:</p><p class="stih1">i odjednom, u tren oka:</p><p class="stih2"> <span class="brojRetka" id="6">6</span>pohodit će te Jahve nad vojskama</p><p class="stih1">grmljavinom, tutnjem, bukom velikom,</p><p class="stih2">vihorom, olujom i plamenim ognjem što proždire.</p><p class="stih1"> <span class="brojRetka" id="7">7</span>Bit će k’o san, utvara noćna:</p><p class="stih2">mnoštvo svih naroda</p><p class="stih2">što vojuje s Arielom</p><p class="stih1">i svih onih koji zavojštiše na nj</p><p class="stih2">i na utvrde njegove</p><p class="stih2">i koji ga odasvud pritijesniše.</p><p class="stih1"> <span class="brojRetka" id="8">8</span>Bit će kao kad gladan sanja da jede,</p><p class="stih2">a probudi se prazna želuca;</p><p class="stih1">i kao kad žedan sanja da pije,</p><p class="stih2">pa se, iznemogao, suha grla probudi.</p><p class="stih1">Tako će se dogoditi mnoštvu narodâ</p><p class="stih2">koji vojuju protiv gore sionske.</p><p class="noviRedak"> </p><p class="stih1"> <span class="brojRetka" id="9">9</span>Stanite, skamenite se od čuda,</p><p class="stih2">oslijepite i obnevidite!</p><p class="stih1">Pijani su, ali ne od vina,</p><p class="stih2">posrću, ali ne od silna pića.</p><p class="noviRedak"> </p><p class="stih1"> <span class="brojRetka" id="10">10</span>Jahve je izlio na vas</p><p class="stih2">duh obamrlosti,</p><p class="stih1">zatvorio je oči vaše – proroke,</p><p class="stih2">zastro glave vaše – vidioce.</p><p class="noviRedak"> <h4>Tajna objave</h4><p class="pocetakParagrafa"> <span class="brojRetka" id="11">11</span>Zato će vam svako viđenje biti kao riječi u zapečaćenoj knjizi: dade li se kome tko zna čitati govoreći: »De, čitaj to!« – on će odgovoriti: »Ne mogu jer je zapečaćena.«  <span class="brojRetka" id="12">12</span>A dade li se kome tko ne zna čitati govoreći: »Čitaj to!« – on će odvratiti: »Ne znam čitati.«</p><h4>Prijetnja</h4><p class="stih1"> <span class="brojRetka" id="13">13</span>Jahve reče: »Jer mi narod ovaj</p><p class="stih2">samo ustima pristupa</p><p class="stih1">i samo me usnama časti,</p><p class="stih2">a srce mu je daleko od mene</p><p class="stih1">i njegovo štovanje</p><p class="stih2">naučena ljudska uredba,</p><p class="stih1"> <span class="brojRetka" id="14">14</span>zato ću, evo, i dalje </p><p class="stih2">čudno postupati s ovim narodom –</p><p class="stih2">čudno i prečudno:</p><p class="stih1">i propast će mudrost njegovih mudraca,</p><p class="stih2">pomračit se umnost njegovih umnika.«</p><h4>Protiv zlih savjetnika</h4><p class="stih1"> <span class="brojRetka" id="15">15</span>Teško onima koji se od Jahve kriju</p><p class="stih2">da bi svoje sakrili namjere</p><p class="stih1">i koji u mraku djeluju i zbore:</p><p class="stih2">»Tko nas vidi i tko nas pozna?«</p><p class="noviRedak"> </p><p class="stih1"> <span class="brojRetka" id="16">16</span>Kolike li naopakosti vaše!</p><p class="stih2">Cijeni li se glina kao lončar,</p><p class="stih1">pa da djelo rekne svome tvorcu:</p><p class="stih2">»Nije me on načinio«?</p><p class="stih1">Ili lonac da rekne lončaru:</p><p class="stih2">»On ne razumije ništa«?</p><p class="stih1"> <span class="brojRetka" id="17">17</span>Neće li se naskoro Libanon</p><p class="stih2">u voćnjak pretvoriti,</p><p class="stih2">a voćnjak izroditi u šumu?</p><p class="stih1"> <span class="brojRetka" id="18">18</span>I čut će u onaj dan</p><p class="stih2">gluhi riječi knjige;</p><p class="stih1">oslobođene mraka i tmine,</p><p class="stih2">oči će slijepih vidjeti.</p><p class="noviRedak"> </p><p class="stih1"> <span class="brojRetka" id="19">19</span>A siromasi će se opet radovati u Jahvi,</p><p class="stih2">najbjedniji će klicat’ Svecu Izraelovu,</p><p class="stih1"> <span class="brojRetka" id="20">20</span>jer neće više biti silnikâ,</p><p class="stih2">nestat će podsmjevačâ,</p><p class="stih2">istrijebit će se svi koji zlo snuju:</p><p class="stih1"> <span class="brojRetka" id="21">21</span>oni koji riječju druge okrivljuju,</p><p class="stih2">oni koji na vratima sucu postavljaju zamku</p><p class="stih2">i nizašto obaraju pravednika.</p><p class="noviRedak"> </p><p class="stih1"> <span class="brojRetka" id="22">22</span>Zato ovako govori Jahve,</p><p class="stih2">Bog kuće Jakovljeve,</p><p class="stih2">koji otkupi Abrahama:</p><p class="stih1">»Neće se odsad više stidjeti Jakov</p><p class="stih2">i više mu neće lice blijedjeti,</p><p class="stih1"> <span class="brojRetka" id="23">23</span>jer kad vidi usred sebe djelo mojih ruku, </p><p class="stih2">svetit će ime moje.«</p><p class="stih1">Svetit će Sveca Jakovljeva,</p><p class="stih2">bojat će se Boga Izraelova.</p><p class="stih1"> <span class="brojRetka" id="24">24</span>Zabludjeli duhom urazumit će se,</p><p class="stih2">a oni što mrmljaju primit će pouku.</p></p>