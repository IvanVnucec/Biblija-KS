<h4>Besjeda protiv idolopoklonstvaBudućnost Jeruzalema</h4><p class="pocetakParagrafa"> <span class="brojRetka" id="1">1</span>»Potražiše me koji ne pitahu</p><p class="stih2">za me,</p><p class="stih2">nađoše me koji me ne tražahu;</p><p class="stih1">rekoh: ‘Evo me! Evo me!’</p><p class="stih2">narodu koji ne prizivaše ime moje.</p><p class="stih1"> <span class="brojRetka" id="2">2</span>Svagda sam pružao ruku narodu odmetničkom,</p><p class="stih2">koji hodi putem zlim, za mislima svojim,</p><p class="stih1"> <span class="brojRetka" id="3">3</span>narodu koji me bez prestanka u lice srdi:</p><p class="stih2">žrtvuju po vrtovima, kâd prinose na opekama,</p><p class="stih1"> <span class="brojRetka" id="4">4</span>na grobovima stanuju</p><p class="stih2">i noće na skrovitim mjestima,</p><p class="stih1">jedu svinjetinu,</p><p class="stih2">meću u zdjele jela nečista.</p><p class="stih1"> <span class="brojRetka" id="5">5</span>I još govore: ‘Ukloni se!</p><p class="stih2">Ne prilazi mi da te ne posvetim.’</p><p class="stih1">Oni su mi dim u nosu,</p><p class="stih2">oganj što gori povazdan.</p><p class="stih1"> <span class="brojRetka" id="6">6</span>Evo, sve je napisano preda mnom:</p><p class="stih2">neću ušutjet’ dok im ne platim,</p><p class="stih2">dok im ne platim u njedra,</p><p class="stih1"> <span class="brojRetka" id="7">7</span>za bezakonja vaša i vaših otaca,</p><p class="stih2">sva zajedno« – govori Jahve.</p><p class="stih1">»Koji su prinosili kâd na gorama</p><p class="stih2">i pogrđivali me na brežuljcima –</p><p class="stih1">izmjerit ću im u krilo</p><p class="stih2">plaću za djela prijašnja.«</p><p class="noviRedak"> </p><p class="stih1"> <span class="brojRetka" id="8">8</span>Ovako govori Jahve:</p><p class="stih1">»Kao što o soku u grozdu vele:</p><p class="stih2">‘Ne uništavajte ga, u njemu je blagoslov!’</p><p class="stih1">tako ću učiniti i ja radi slugu svojih,</p><p class="stih2">neću sve uništiti.</p><p class="stih1"> <span class="brojRetka" id="9">9</span>Izvest ću iz Jakova potomstvo,</p><p class="stih2">a iz Jude baštinika gora svojih;</p><p class="stih1">baštinit će ih odabranici moji,</p><p class="stih2">i moje će se sluge ondje naseliti.</p><p class="stih1"> <span class="brojRetka" id="10">10</span>Šaron će postati pašnjak ovcama,</p><p class="stih2">a nizina akorska počivalište govedima –</p><p class="stih2">narodu mojem koji mene traži.</p><p class="noviRedak"> </p><p class="stih1"> <span class="brojRetka" id="11">11</span>A vi koji ste Jahvu ostavili,</p><p class="stih2">koji ste zaboravili svetu goru moju,</p><p class="stih1">koji pripremate stol Gadu,</p><p class="stih2">koji Meniju naljev lijevate,</p><p class="stih1"> <span class="brojRetka" id="12">12</span>za mač sam vas odredio –</p><p class="stih2">past ćete ničice da vas kolju.</p><p class="stih1">Jer zvao sam vas, a vi se niste odazvali,</p><p class="stih2">govorio sam, a vi niste slušali,</p><p class="stih1">nego ste činili što je zlo u očima mojim,</p><p class="stih2">izabirali ste što mi nije po volji.«</p><p class="noviRedak"> </p><p class="stih1"> <span class="brojRetka" id="13">13</span>Stog ovako Jahve Gospod govori:</p><p class="stih1">»Evo, sluge će moje jesti,</p><p class="stih2">a vi ćete gladovati.</p><p class="stih1">Evo, sluge će moje piti,</p><p class="stih2">a vi ćete žeđati.</p><p class="stih1">Evo, sluge će se moje veseliti,</p><p class="stih2">a vi ćete se stidjeti.</p><p class="stih1"> <span class="brojRetka" id="14">14</span>Evo, sluge će se moje radovati od sreće u srcu,</p><p class="stih2">a vi ćete vikati od boli u srcu</p><p class="stih2">i kukati duše slomljene!</p><p class="noviRedak"> </p><p class="stih1"> <span class="brojRetka" id="15">15</span>Ime ćete svoje ostaviti</p><p class="stih2">za kletvu mojim izabranicima:</p><p class="stih1">‘Tako te ubio Jahve!’</p><p class="stih2">A sluge svoje on će zvati drugim imenom.</p><p class="stih1"> <span class="brojRetka" id="16">16</span>Tko se u zemlji bude blagoslivljao,</p><p class="stih2">nek’ se blagoslivlje Bogom vjernim.</p><p class="stih1">I tko se u zemlji bude kleo,</p><p class="stih2">nek’ se kune Bogom vjernim.</p><p class="stih1">Jer prijašnje će nevolje biti zaboravljene,</p><p class="stih2">od očiju mojih bit će sakrivene.</p><p class="stih1"> <span class="brojRetka" id="17">17</span>Jer, evo, ja stvaram</p><p class="stih2">nova nebesa i novu zemlju.</p><p class="stih1">Prijašnje se više neće spominjati</p><p class="stih2">niti će vam na um dolaziti.</p><p class="stih1"> <span class="brojRetka" id="18">18</span>Veselite se i dovijeka kličite</p><p class="stih2">zbog onoga što ja stvaram;</p><p class="stih1">jer, evo, od Jeruzalema stvaram klicanje,</p><p class="stih2">od naroda njegova radost.</p><p class="stih1"> <span class="brojRetka" id="19">19</span>I klicat ću nad Jeruzalemom,</p><p class="stih2">radovat’ se nad svojim narodom.</p><p class="stih1">U njemu više neće čuti</p><p class="stih2">ni plača ni vapaja.</p><p class="stih1"> <span class="brojRetka" id="20">20</span>U njemu više neće biti</p><p class="stih2">novorođenčeta koje živi malo dana</p><p class="stih2">ni starca koji ne bi godina svojih navršio:</p><p class="stih1">najmlađi će umrijet’ kao stogodišnjak,</p><p class="stih2">a tko ne doživi stotinu godina</p><p class="stih2">prokletim će se smatrati.</p><p class="stih1"> <span class="brojRetka" id="21">21</span>Gradit će kuće i stanovat’ u njima,</p><p class="stih2">saditi vinograde i uživati rod njihov.</p><p class="stih1"> <span class="brojRetka" id="22">22</span>Neće se više graditi da drugi stanuju</p><p class="stih2">ni saditi da drugi uživa:</p><p class="stih1">vijek naroda moga bit će k’o vijek drveta,</p><p class="stih2">izabranici moji dugo će uživati plodove ruku svojih.</p><p class="stih1"> <span class="brojRetka" id="23">23</span>Neće se zalud mučiti</p><p class="stih2">i neće rađati za smrt preranu,</p><p class="stih1">jer će oni s potomcima svojim</p><p class="stih2">biti rod blagoslovljenika Jahvinih.</p><p class="stih1"> <span class="brojRetka" id="24">24</span>Prije nego me zazovu, </p><p class="stih2">ja ću im se odazvat’;</p><p class="stih1">još će govoriti,</p><p class="stih2">a ja ću ih već uslišiti.</p><p class="stih1"> <span class="brojRetka" id="25">25</span>Vuk i jagnje zajedno će pásti,</p><p class="stih2">lav će jesti slamu k’o govedo;</p><p class="stih2">al’ će se zmija prahom hraniti.</p><p class="stih1">Nitko neće činiti zla ni štete </p><p class="stih2">na svoj svetoj gori mojoj« – </p><p class="stih2">govori Jahve.</p>