<p class="pocetakParagrafa"> <span class="brojRetka" id="1">1</span>Pravednik gine,</p><p class="stih2">i nitko ne mari.</p><p class="stih1">Uklanjaju ljude pobožne,</p><p class="stih2">i nitko ne shvaća.</p><p class="stih1">Da, zbog zla uklonjen je pravednik</p><p class="stih2"> <span class="brojRetka" id="2">2</span>da bi ušao u mir.</p><p class="stih1">Tko god je pravim putem hodio,</p><p class="stih2">počiva na svom ležaju.</p><p class="stih1"> <span class="brojRetka" id="3">3</span>Pristupite sad, sinovi vračarini,</p><p class="stih2">leglo preljubničko i bludničko!</p><p class="stih1"> <span class="brojRetka" id="4">4</span>S kim se podrugujete,</p><p class="stih2">na koga razvaljujete usta</p><p class="stih2">i komu jezik plazite?</p><p class="stih1">Niste li vi porod grešan</p><p class="stih2">i leglo lažljivo?</p><p class="noviRedak"> </p><p class="stih1"> <span class="brojRetka" id="5">5</span>Vi koji se raspaljujete među hrašćem,</p><p class="stih2">pod svakim zelenim drvetom,</p><p class="stih1">žrtvujući djecu u dolinama</p><p class="stih2">i u rasjeklinama stijena!</p><h4>Proročka tužaljka protiv idolopoklonstva</h4><p class="stih1"> <span class="brojRetka" id="6">6</span>Dio je tvoj među oblúcima potočnim,</p><p class="stih2">oni, oni su baština tvoja.</p><p class="stih1">Njima izlijevaš ljevanicu,</p><p class="stih2">njima prinosiš darove!</p><p class="stih2">Zar da se time ja utješim?</p><p class="noviRedak"> </p><p class="stih1"> <span class="brojRetka" id="7">7</span>Na gori visokoj, uzdignutoj,</p><p class="stih2">svoj si ležaj postavila</p><p class="stih1">i popela se onamo</p><p class="stih2">da prinosiš žrtvu klanicu.</p><p class="noviRedak"> </p><p class="stih1"> <span class="brojRetka" id="8">8</span>Za vrata i dovratke</p><p class="stih2">metnula si spomen svoj;</p><p class="stih1">daleko od mene svoj ležaj raskrivaš,</p><p class="stih2">penješ se na nj i širiš ga.</p><p class="stih1">Pogađala si se s onima</p><p class="stih2">s kojima si voljela lijegati,</p><p class="stih1">sve si više bludničila s njima</p><p class="stih2">gledajuć’ im mušku snagu.</p><p class="noviRedak"> </p><p class="stih1"> <span class="brojRetka" id="9">9</span>S uljem za Molekom trčiš,</p><p class="stih2">s pomastima mnogim,</p><p class="stih1">nadaleko posla glasnike svoje,</p><p class="stih2">strovali ih u podzemlje.</p><p class="noviRedak"> </p><p class="stih1"> <span class="brojRetka" id="10">10</span>Iscrpljena si od tolikih lutanja,</p><p class="stih2">al’ nisi rekla: »Beznadno je!«</p><p class="stih1">Snagu si svoju nanovo našla</p><p class="stih2">te nisi sustala.</p><p class="noviRedak"> </p><p class="stih1"> <span class="brojRetka" id="11">11</span>Koga si se uplašila i pobojala</p><p class="stih2">da si se iznevjerila,</p><p class="stih1">da se više nisi mene spominjala,</p><p class="stih2">niti si me k srcu uzimala?</p><p class="stih1">Šutio sam, zatvarao oči,</p><p class="stih2">zato me se nisi bojala.</p><p class="stih1"> <span class="brojRetka" id="12">12</span>Ali ću objavit’ o tvojoj pravdi</p><p class="stih2">i djela ti tvoja neće koristiti.</p><p class="noviRedak"> </p><p class="stih1"> <span class="brojRetka" id="13">13</span>Kad uzmeš vikati, nek’ te izbave</p><p class="stih2">kipovi koje si skupila,</p><p class="stih1">sve će ih vjetar raznijeti,</p><p class="stih2">vihor će ih otpuhnuti.</p><p class="stih1">A tko se u me uzda, baštinit će zemlju</p><p class="stih2">i zaposjest će svetu goru moju.</p><h4>Pjesma utjehe</h4><p class="stih1"> <span class="brojRetka" id="14">14</span>Govorit će se:</p><p class="stih1">Naspite, naspite, poravnajte put!</p><p class="stih2">Uklonite zapreke s puta mog naroda!</p><p class="noviRedak"> </p><p class="stih1"> <span class="brojRetka" id="15">15</span>Jer ovako govori Višnji i Uzvišeni,</p><p class="stih2">koji vječno stoluje</p><p class="stih2">i ime mu je Sveti:</p><p class="stih1">»U prebivalištu visokom i svetom stolujem,</p><p class="stih2">ali ja sam i s potlačenim i poniženim,</p><p class="stih1">da oživim duh smjernih,</p><p class="stih2">da oživim srca skrušenih.</p><p class="noviRedak"> </p><p class="stih1"> <span class="brojRetka" id="16">16</span>Jer neću se prepirati dovijeka</p><p class="stih2">ni vječno se ljutiti:</p><p class="stih1">preda mnom bi podlegao duh</p><p class="stih2">i duše što sam ih stvorio.</p><p class="noviRedak"> </p><p class="stih1"> <span class="brojRetka" id="17">17</span>Zbog grijeha lakomosti njegove razgnjevih se,</p><p class="stih2">udarih ga i sakrih se rasrđen.</p><p class="stih1">Ali on okrenu za srcem svojim</p><p class="stih2"> <span class="brojRetka" id="18">18</span>i vidjeh putove njegove.</p><p class="stih1">Izliječit ću ga, voditi</p><p class="stih2">i utješit’ one što s njime tuguju –</p><p class="stih2"> <span class="brojRetka" id="19">19</span>stavit ću hvalu na usne njihove.</p><p class="stih1">Mir, mir onom tko je daleko i tko je blizu«,</p><p class="stih2">govori Jahve, »ja ću te izliječiti.«</p><p class="noviRedak"> </p><p class="stih1"> <span class="brojRetka" id="20">20</span>Al’ opaki su poput mora uzburkanog</p><p class="stih2">koje se ne može smiriti, </p><p class="stih2">valovi mu mulj i blato izmeću.</p><p class="stih1"> <span class="brojRetka" id="21">21</span>»Nema mira grešnicima!«, govori Bog moj.</p>