<h4>Spas Abrahamovih sinova</h4><p class="pocetakParagrafa"> <span class="brojRetka" id="1">1</span>Čujte me, vi koji za pravdom</p><p class="stih2">težite,</p><p class="stih2">koji Jahvu tražite;</p><p class="stih1">pogledajte stijenu iz koje ste isječeni</p><p class="stih2">i jamu duboku iz koje ste izvađeni.</p><p class="stih1"> <span class="brojRetka" id="2">2</span>Pogledajte oca svoga Abrahama</p><p class="stih2">i Saru koja vas porodi!</p><p class="stih1">Jest, sam bijaše kad sam ga pozvao,</p><p class="stih2">al’ sam ga blagoslovio i umnožio.</p><p class="stih1"> <span class="brojRetka" id="3">3</span>Jest, Jahvi se sažalio Sion,</p><p class="stih2">sažalile mu se njegove razvaline.</p><p class="stih1">Pustaru će njegovu učiniti poput Edena,</p><p class="stih2">a stepu poput vrta Jahvina.</p><p class="stih1">Klicanje i radost njim će odjekivat’,</p><p class="stih2">i zahvalnice i glas hvalospjeva.</p><h4>Jahve će suditi svijet</h4><p class="stih1"> <span class="brojRetka" id="4">4</span>»Pomno me slušaj, puče moj,</p><p class="stih2">počujte me, narodi!</p><p class="stih1">Jer od mene zakon dolazi</p><p class="stih2">i moje pravo za svjetlo narodima.</p><p class="stih1"> <span class="brojRetka" id="5">5</span>Brzo će stići pravda moja,</p><p class="stih2">moje će spasenje doći kao svjetlost.</p><p class="stih1">Moja će mišica suditi narodima.</p><p class="stih2">Mene očekuju otoci</p><p class="stih2">i u moju se mišicu uzdaju.</p><p class="noviRedak"> </p><p class="stih1"> <span class="brojRetka" id="6">6</span>K nebu oči podignite,</p><p class="stih2">na zemlju dolje pogledajte.</p><p class="stih1">K’o dim će se rasplinut’ nebesa,</p><p class="stih2">zemlja će se k’o haljina istrošit’,</p><p class="stih2">kao komarci nestat će joj žitelji.</p><p class="stih1">Ali će spasenje moje trajati dovijeka,</p><p class="stih2">i pravdi mojoj neće biti kraja.</p><p class="noviRedak"> </p><p class="stih1"> <span class="brojRetka" id="7">7</span>Poslušajte me, vi koji poznajete pravednost,</p><p class="stih2">narode kojemu je moj zakon u srcu.</p><p class="stih1">Ne bojte se poruge ljudske,</p><p class="stih2">ne plašite se uvreda!</p><p class="stih1"> <span class="brojRetka" id="8">8</span>Jer moljac će ih razjesti kao haljinu,</p><p class="stih2">crv će ih rastočiti kao vunu.</p><p class="stih1">Ali će pravda moja trajati dovijeka</p><p class="stih2">i spas moj od koljena do koljena.«</p><h4>Jahvino buđenje</h4><p class="stih1"> <span class="brojRetka" id="9">9</span>Probudi se! Probudi se!</p><p class="stih2">Opaši se snagom, mišice Jahvina!</p><p class="stih1">Probudi se, kao u dane davne,</p><p class="stih2">za drevnih naraštaja.</p><p class="stih1">Nisi li ti rasjekla Rahaba</p><p class="stih2">i probola Zmaja?</p><p class="stih1"> <span class="brojRetka" id="10">10</span>Nisi li ti isušila more,</p><p class="stih2">vodu velikog bezdana,</p><p class="stih1">i od dubine morske put načinila</p><p class="stih2">da njime prolaze otkupljeni?</p><p class="stih1"> <span class="brojRetka" id="11">11</span>Vratit će se oni što ih je oslobodio Jahve</p><p class="stih2">i s radosnim kricima doći će na Sion.</p><p class="stih1">Vječna će sreća biti nad glavama,</p><p class="stih2">pratit će ih klicanje i radost,</p><p class="stih2">nestat će tuge i jecaja.</p><h4>Jahve, svemoćni tješitelj</h4><p class="stih1"> <span class="brojRetka" id="12">12</span>Ja, ja sam tješitelj vaš.</p><p class="stih2">Tko si ti da se bojiš</p><p class="stih1">smrtna čovjeka i sina čovječjeg,</p><p class="stih2">koji je kao trava?</p><p class="stih1"> <span class="brojRetka" id="13">13</span>Zaboravio si Jahvu, svoga Stvoritelja,</p><p class="stih2">koji razastrije nebesa</p><p class="stih2">i koji zemlju utemelji;</p><p class="stih1">sveudilj strepiš, svaki dan,</p><p class="stih2">od tlačiteljeve jarosti.</p><p class="stih1">Kao da je pregnuo da te uništi.</p><p class="stih2">Ali gdje je sad jarost tlačiteljeva?</p><p class="noviRedak"> <h4>Spasenje</h4><p class="pocetakParagrafa"> <span class="brojRetka" id="14">14</span>Doskora će biti slobodan sužanj, neće umrijeti u jami, niti će mu kruha nedostajati.  <span class="brojRetka" id="15">15</span>Jer, ja sam Jahve, Bog tvoj, koji burkam more da mu valovi buče, ime mi je Jahve nad vojskama.  <span class="brojRetka" id="16">16</span>Svoje sam ti riječi stavio u usta, u sjenu svoje ruke sakrio sam te kad sam razastro nebesa, utemeljio zemlju i rekao Sionu: »Ti si narod moj!«</p><h4>Buđenje Jeruzalema</h4><p class="stih1"> <span class="brojRetka" id="17">17</span>Probudi se, probudi se, ustani, Jeruzaleme!</p><p class="stih1">Ti koji si pio iz ruke Jahvine</p><p class="stih2">čašu gnjeva njegova.</p><p class="stih1">Ispio si pehar opojni,</p><p class="stih2">do dna ga iskapio.</p><p class="noviRedak"> </p><p class="stih1"> <span class="brojRetka" id="18">18</span>Od svih sinova koje je rodio</p><p class="stih2">ne bješe nikog da ga vodi;</p><p class="stih1">od svih sinova koje je podigao</p><p class="stih2">ne bješe nikog da ga pridrži.</p><p class="stih1"> <span class="brojRetka" id="19">19</span>Ovo te dvoje pogodilo</p><p class="stih2">– tko da te požali? –</p><p class="stih1">pohara i rasap, glad i mač</p><p class="stih2">– tko da te utješi?</p><p class="noviRedak"> </p><p class="stih1"> <span class="brojRetka" id="20">20</span>Sinovi ti leže obamrli</p><p class="stih2">po uglovima svih ulica,</p><p class="stih1">kao antilopa u mreži,</p><p class="stih2">puni gnjeva Jahvina,</p><p class="stih2">prijetnje Boga tvojega.</p><p class="noviRedak"> </p><p class="stih1"> <span class="brojRetka" id="21">21</span>Zato čuj ovo, bijedniče,</p><p class="stih2">pijan, ali ne od vina.</p><p class="stih1"> <span class="brojRetka" id="22">22</span>Ovako govori Jahve, Gospod tvoj,</p><p class="stih2">tvoj Bog, branitelj tvoga naroda:</p><p class="stih1">»Iz ruke ti, evo, uzimam</p><p class="stih2">čašu opojnu, pehar gnjeva svojega:</p><p class="stih2">nećeš ga više piti.</p><p class="stih1"> <span class="brojRetka" id="23">23</span>Stavit ću je u ruke tvojim tlačiteljima,</p><p class="stih2">onima koji su ti govorili:</p><p class="stih2">‘Prigni se da prijeđemo!’</p><p class="stih1">I ti si im leđa kao tlo podmetao,</p><p class="stih2">kao put za prolaznike.</p></p>