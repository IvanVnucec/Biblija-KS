<p class="pocetakParagrafa"> <span class="brojRetka" id="1">1</span>Probudi se! Probudi se!</p><p class="stih2">Odjeni se snagom, Sione!</p><p class="stih1">Odjeni se najsjajnijim haljinama,</p><p class="stih2">Jeruzaleme, grade sveti,</p><p class="stih1">jer više neće k tebi ulaziti</p><p class="stih2">neobrezani i nečisti.</p><p class="stih1"> <span class="brojRetka" id="2">2</span>Otresi prah sa sebe, ustani,</p><p class="stih2">izgnani Jeruzaleme!</p><p class="stih1">Skini okov sa svog vrata,</p><p class="stih2">izgnana kćeri sionska.«</p><p class="noviRedak"> <h4>Narod u sužanjstvu</h4><p class="pocetakParagrafa"> <span class="brojRetka" id="3">3</span>Jest, ovako govori Jahve: »Bili ste prodani nizašto i bit ćete otkupljeni bez novaca.«  <span class="brojRetka" id="4">4</span>Jest, ovako govori Gospod Jahve: »Moj je narod sišao nekoć u Egipat da se ondje nastani kao stranac, potom ga Asirci nizašto potlačiše.  <span class="brojRetka" id="5">5</span>Ali sada, čemu sam ja ovdje« – riječ je Jahvina – »kad je moj narod bio bez razloga porobljen, a gospodari njegovi likuju« – riječ je Jahvina – »i bez prestanka se danomice ime moje huli?  <span class="brojRetka" id="6">6</span>Zato će narod moj poznati moje ime i shvatit će u onaj dan da sam ja koji govorim: ‘Evo me!’«</p><h4>Buđenje Jahve i Jeruzalema</h4><p class="stih1"> <span class="brojRetka" id="7">7</span>Kako su ljupke po gorama</p><p class="stih2">noge glasonoše radosti</p><p class="stih1">koji oglašava mir, nosi sreću,</p><p class="stih2">i spasenje naviješta,</p><p class="stih1">govoreć Sionu:</p><p class="stih2">»Bog tvoj kraljuje!«</p><p class="stih1"> <span class="brojRetka" id="8">8</span>Čuj, stražari ti glas podižu,</p><p class="stih2">zajedno svi kliču od radosti,</p><p class="stih1">jer na svoje oči vide</p><p class="stih2">gdje se na Sion vraća Jahve.</p><p class="noviRedak"> </p><p class="stih1"> <span class="brojRetka" id="9">9</span>Radujte se, kličite,</p><p class="stih2">razvaline jeruzalemske,</p><p class="stih1">jer je Jahve utješio narod svoj</p><p class="stih2">i otkupio Jeruzalem.</p><p class="noviRedak"> </p><p class="stih1"> <span class="brojRetka" id="10">10</span>Ogolio je Jahve svetu svoju mišicu</p><p class="stih2">pred očima svih naroda,</p><p class="stih1">da svi krajevi zemaljski vide</p><p class="stih2">spasenje Boga našega.</p><p class="noviRedak"> </p><p class="stih1"> <span class="brojRetka" id="11">11</span>Odlazite, odlazite, iziđite odatle,</p><p class="stih2">ne dotičite ništa nečisto!</p><p class="stih1">Iziđite iz njegove sredine! Očistite se,</p><p class="stih2">vi koji nosite posude Jahvine!</p><p class="noviRedak"> </p><p class="stih1"> <span class="brojRetka" id="12">12</span>Jer nećete izići u hitnji,</p><p class="stih2">niti ćete ići bježeći,</p><p class="stih1">jer će vam prethodnica biti Jahve,</p><p class="stih2">a zalaznica Bog Izraelov!</p><h4>Četvrta pjesma o Sluzi Jahvinu</h4><p class="stih1"> <span class="brojRetka" id="13">13</span>Gle, uspjet će sluga moj,</p><p class="stih2">podignut će se, uzvisit’ i proslaviti!</p><p class="stih1"> <span class="brojRetka" id="14">14</span>Kao što se mnogi užasnuše vidjevši ga</p><p class="stih2">– tako mu je lice bilo neljudski iznakaženo</p><p class="stih2">te obličjem više nije naličio na čovjeka –</p><p class="stih1"> <span class="brojRetka" id="15">15</span>tako će on mnoge zadiviti narode,</p><p class="stih2">i kraljevi će pred njim usta stisnuti,</p><p class="stih1">videć’ ono o čemu im nitko nije govorio,</p><p class="stih2">shvaćajuć’ ono o čemu nikad čuli nisu:</p><p class="noviRedak"> </p></p>