<p class="pocetakParagrafa"> <span class="brojRetka" id="1">1</span>U onaj dan kaznit će Jahve</p><p class="stih2">mačem ljutim, velikim i jakim</p><p class="stih1">Levijatana, zmiju hitru,</p><p class="stih2">Levijatana, zmiju vijugavu,</p><p class="stih2">i ubit će zmaja morskoga.</p><h4>Jahvin vinograd</h4><p class="stih1"> <span class="brojRetka" id="2">2</span>U onaj dan pjevajte mu,</p><p class="stih2">vinogradu vinorodnom:</p><p class="stih1"> <span class="brojRetka" id="3">3</span>Ja, Jahve, njega čuvam,</p><p class="stih2">svaki čas ga zalijevam,</p><p class="stih1">i da ga tko ne ošteti,</p><p class="stih2">danju i noću stražim.</p><p class="noviRedak"> </p><p class="stih1"> <span class="brojRetka" id="4">4</span>Nema gnjeva u meni!</p><p class="stih2">Nek’ se trnje i drač samo pojavi,</p><p class="stih1">protiv njega ustat ću u boj,</p><p class="stih2">svega ću ga sažgati!</p><p class="stih1"> <span class="brojRetka" id="5">5</span>Ili u moje nek’ dođe okrilje,</p><p class="stih2">neka sklopi mir sa mnom,</p><p class="stih2">mir neka sklopi sa mnom!</p><h4>Milost Jakovu i kazna tlačitelju</h4><p class="stih1"> <span class="brojRetka" id="6">6</span>Dolaze dani kad će se ukorijeniti Jakov,</p><p class="stih2">razgranit’ se i procvasti Izrael,</p><p class="stih2">i sav svijet plodovima napuniti.</p><p class="stih1"> <span class="brojRetka" id="7">7</span>Je li ga udario kako udari</p><p class="stih2">one koji njega udarahu?</p><p class="stih1">Je li ga ubio kako ubi</p><p class="stih2">one koji njega ubiše?</p><p class="stih1"> <span class="brojRetka" id="8">8</span>Za kaznu ga potjera, izagna,</p><p class="stih2">odnese ga silnim dahom svojim</p><p class="stih2">u dan istočnjaka.</p><p class="stih1"> <span class="brojRetka" id="9">9</span>Tako će se okajati</p><p class="stih2">bezakonje Jakovljevo;</p><p class="stih1">a ovo je sve plod</p><p class="stih2">oproštenja grijeha njegova.</p><p class="stih1">Neka se smrve svi kamenovi žrtvenika</p><p class="stih2">kao što se u prah drobi krečno kamenje!</p><p class="stih1">Nek’ se više ne dižu ašere</p><p class="stih2">i sunčani stupovi!</p><p class="stih1"> <span class="brojRetka" id="10">10</span>Jer opustje tvrdi grad,</p><p class="stih2">naselje je poharano,</p><p class="stih2">napušteno kao pustinja.</p><p class="stih1">Telad ondje pase –</p><p class="stih2">leži ondje, grmlje brsti.</p><p class="stih1"> <span class="brojRetka" id="11">11</span>Kad mu se osuše grane, lome ih,</p><p class="stih2">dolaze žene i oganj pale.</p><p class="stih1">Jer to je narod nerazuman,</p><p class="stih2">zato ga neće žaliti Stvoritelj,</p><p class="stih2">Tvorac mu se neće smilovati.</p><h4>Proroštvo</h4><p class="stih1"> <span class="brojRetka" id="12">12</span>Jahve će u dan onaj klasje vrijeći</p><p class="stih2">od Eufrata do Potoka egipatskog,</p><p class="stih1">i bit ćete pobrani jedan po jedan,</p><p class="stih2">djeco Izraelova.</p><p class="stih1"> <span class="brojRetka" id="13">13</span>U onaj dan zatrubit će velika trublja,</p><p class="stih2">i doći će izgubljeni u zemlji asirskoj,</p><p class="stih2">i koji bijahu izgnani u zemlju egipatsku,</p><p class="stih1">i poklonit će se Jahvi</p><p class="stih2">na svetoj gori, u Jeruzalemu.</p>