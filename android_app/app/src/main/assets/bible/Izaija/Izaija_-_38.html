<h4>Bolest Ezekijina i ozdravljenje</h4><p class="pocetakParagrafa"> <span class="brojRetka" id="1">1</span>U ono se vrijeme Ezekija razbolje nasmrt. Prorok Izaija, sin Amosov, dođe mu i reče: »Ovako veli Jahve: ‘Uredi kuću svoju, jer ćeš umrijeti, nećeš ozdraviti.’«  <span class="brojRetka" id="2">2</span>Ezekija se okrenu zidu i ovako se pomoli Jahvi:  <span class="brojRetka" id="3">3</span>»Ah, Jahve, sjeti se da sam pred tobom hodio vjerno i poštena srca i učinio što je dobro u tvojim očima.« I Ezekija briznu u gorak plač.</p><p class="pocetakParagrafa"> <span class="brojRetka" id="4">4</span>Tada dođe riječ Jahvina Izaiji:  <span class="brojRetka" id="5">5</span>»Idi i reci Ezekiji: Ovako kaže Jahve, Bog oca tvoga Davida: ‘Uslišao sam tvoju molitvu, vidio tvoje suze. Izliječit ću te; za tri dana uzići ćeš u dom Jahvin. Dodat ću tvome vijeku petnaest godina.  <span class="brojRetka" id="6">6</span>Izbavit ću tebe i ovaj grad iz ruku asirskoga kralja. Jest, zakrilit ću ovaj grad!’«</p><p class="pocetakParagrafa"> <span class="brojRetka" id="21">21</span>Izaija naloži: »Donesite oblog od smokava, privijte mu ga na čir i on će ozdraviti.«  <span class="brojRetka" id="22">22</span>Ezekija upita: »Po kojem ću znaku prepoznati da ću uzići u dom Jahvin?«  <span class="brojRetka" id="7">7</span>Izaija odgovori: »Evo ti znaka od Jahve da će učiniti što je rekao:  <span class="brojRetka" id="8">8</span>sjenu koja je sišla po stupnjevima Ahazova sunčanika vratit ću za deset stupnjeva natrag.« I vrati se sunce deset stupnjeva natrag po stupnjevima po kojima bijaše već sišlo.</p><p class="noviRedak"> <h4>Ezekijina pjesan</h4><p class="pocetakParagrafa"> <span class="brojRetka" id="9">9</span>Pjesan Ezekije, kralja judejskoga, kada se razbolio pa ozdravio od svoje bolesti:</p><p class="stih1"> <span class="brojRetka" id="10">10</span>»Govorio sam: U podne dana svojih</p><p class="stih2">ja moram otići.</p><p class="stih1">Na vratima podzemlja mjesto mi je dano</p><p class="stih2">za ostatak mojih ljeta.</p><p class="noviRedak"> </p><p class="stih1"> <span class="brojRetka" id="11">11</span>Govorio sam: Vidjet više neću Jahve</p><p class="stih2">na zemlji živih,</p><p class="stih1">vidjet više neću nikoga</p><p class="stih2">od stanovnika ovog svijeta.</p><p class="stih1"> <span class="brojRetka" id="12">12</span>Stan je moj razvrgnut,</p><p class="stih2">bačen daleko,</p><p class="stih2">kao šator pastirski;</p><p class="stih1">poput tkalca moj si život namotao</p><p class="stih2">da bi me otkinuo od osnove.</p><p class="stih1">Od jutra do noći skončat ćeš me,</p><p class="stih2"> <span class="brojRetka" id="13">13</span>vičem sve do jutra;</p><p class="stih1">kao što lav mrska kosti moje,</p><p class="stih2">od jutra do noći skončat ćeš me.</p><p class="noviRedak"> </p><p class="stih1"> <span class="brojRetka" id="14">14</span>Poput laste ja pijučem,</p><p class="stih2">zapomažem kao golubica,</p><p class="stih1">uzgor mi se okreću oči,</p><p class="stih2">zauzmi se, jamči za me.</p><p class="noviRedak"> </p><p class="stih1"> <span class="brojRetka" id="15">15</span>Kako ću mu govoriti</p><p class="stih2">i što ću mu reći?</p><p class="stih2">Ta on je koji djeluje.</p><p class="stih1">Slavit ću te sva ljeta svoja,</p><p class="stih2">premda s gorčinom u duši.</p><p class="noviRedak"> </p><p class="stih1"> <span class="brojRetka" id="16">16</span>Gospodine, za tebe živjet će srce moje</p><p class="stih2">i živjet će moj duh.</p><p class="stih1">Ti ćeš me izliječiti i vratiti mi život,</p><p class="stih2"> <span class="brojRetka" id="17">17</span>bolest će mi se pretvorit’ u zdravlje.</p><p class="stih1">Ti si spasio dušu moju</p><p class="stih2">od jame uništenja,</p><p class="stih1">za leđa si bacio</p><p class="stih2">sve moje grijehe.</p><p class="noviRedak"> </p><p class="stih1"> <span class="brojRetka" id="18">18</span>Jer podzemlje ne slavi te,</p><p class="stih2">ne hvali te smrt;</p><p class="stih1">oni koji padnu u rupu</p><p class="stih2">u tvoju se vjernost više ne uzdaju.</p><p class="noviRedak"> </p><p class="stih1"> <span class="brojRetka" id="19">19</span>Živi, živi, jedino on te slavi</p><p class="stih2">kao ja danas.</p><p class="stih1">Otac naučava sinovima</p><p class="stih2">tvoju vjernost.</p><p class="noviRedak"> </p><p class="stih1"> <span class="brojRetka" id="20">20</span>U pomoć mi, Jahve priteci,</p><p class="stih2">i mi ćemo pjevati uz harfe</p><p class="stih1">sve dane svojega života</p><p class="stih2">pred hramom Jahvinim.«</p></p>