<h4>Bezvlađe u Jeruzalemu</h4><p class="pocetakParagrafa"> <span class="brojRetka" id="1">1</span>Gle, Gospod, Jahve nad vojskama,</p><p class="stih2">oduzima Jeruzalemu i Judeji</p><p class="stih1">svaku potporu, </p><p class="stih2">pomoć u kruhu i pomoć u vodi,</p><p class="stih1"> <span class="brojRetka" id="2">2</span>junaka i ratnika, suca i proroka,</p><p class="stih2">vrača i starješinu, pedesetnika i odličnika,</p><p class="stih1"> <span class="brojRetka" id="3">3</span>savjetnika i mudra gatara</p><p class="stih2">i onoga što se bavi čaranjem.</p><p class="stih1"> <span class="brojRetka" id="4">4</span>»A za glavare postavljam im djecu,</p><p class="stih2">dajem deranima da njima vladaju.«</p><p class="noviRedak"> </p><p class="stih1"> <span class="brojRetka" id="5">5</span>Ljudi se glože jedan s drugim</p><p class="stih2">i svaki s bližnjim svojim;</p><p class="stih1">dijete nasrće na starca,</p><p class="stih2">prostak na odličnika</p><p class="stih1"> <span class="brojRetka" id="6">6</span>te svatko brata hvata</p><p class="stih2">u očinskoj kući:</p><p class="stih1">»Ti imaš plašt, budi nam glavarom,</p><p class="stih2">uzmi u ruke ovo rasulo!«</p><p class="stih1"> <span class="brojRetka" id="7">7</span>A on će se, u dan onaj, braniti:</p><p class="stih2">»Neću da budem vidar,</p><p class="stih1">nema u mene ni kruha ni plašta:</p><p class="stih2">ne stavljajte me narodu za glavara.«</p><p class="noviRedak"> </p><p class="stih1"> <span class="brojRetka" id="8">8</span>Jeruzalem se ruši </p><p class="stih2">i pada Judeja,</p><p class="stih1">jer im se jezik i djela Jahvi protive</p><p class="stih2">te prkose pogledu slave njegove.</p><p class="stih1"> <span class="brojRetka" id="9">9</span>Lice njihovo protiv njih svjedoči,</p><p class="stih2">razmeću se grijehom poput Sodome</p><p class="stih1">i ne kriju ga, jao njima,</p><p class="stih2">sami sebi propast spremaju.</p><p class="stih1"> <span class="brojRetka" id="10">10</span>Kažite: »Blago pravedniku,</p><p class="stih2">hranit će se plodom djela svojih!</p><p class="stih1"> <span class="brojRetka" id="11">11</span>Jao opakome, zlo će mu biti,</p><p class="stih2">na nj će pasti djela ruku njegovih.«</p><p class="noviRedak"> </p><p class="stih1"> <span class="brojRetka" id="12">12</span>Deran tlači narod moj</p><p class="stih2">i žene njime vladaju.</p><p class="stih1">O narode moj, vladaoci te tvoji zavode</p><p class="stih2">i raskapaju put kojim hodiš.</p><p class="noviRedak"> </p><p class="stih1"> <span class="brojRetka" id="13">13</span>Ustade Jahve</p><p class="stih2">da se popravda s narodom svojim,</p><p class="stih1"> <span class="brojRetka" id="14">14</span>Jahve dolazi na sud</p><p class="stih2">sa starješinama i glavarima svog naroda:</p><p class="stih1">»Vinograd ste moj opustošili,</p><p class="stih2">u vašim je kućama što oteste siromahu.</p><p class="stih1"> <span class="brojRetka" id="15">15</span>S kojim pravom narod moj tlačite</p><p class="stih2">i gazite lice siromaha?« –</p><p class="stih2">riječ je Jahve, Gospoda nad vojskama.</p><h4>Prigovor ženama</h4><p class="stih1"> <span class="brojRetka" id="16">16</span>I reče Jahve: »Što se to ohole</p><p class="stih2">kćeri sionske</p><p class="stih1">te ispružena vrata hode,</p><p class="stih2">okolo okom namiguju,</p><p class="stih1">koracima sitnim koracaju,</p><p class="stih2">grivnama na nozi zveckaju?</p><p class="stih1"> <span class="brojRetka" id="17">17</span>Oćelavit će Gospod tjeme kćeri sionskih,</p><p class="stih2">obnažit će Jahve golotinju njihovu.«</p><p class="noviRedak"> </p><p class="pocetakParagrafa"> <span class="brojRetka" id="18">18</span>U onaj će dan Gospod strgnuti sve čime se ona ponosi: ukosnice i mjesečiće,  <span class="brojRetka" id="19">19</span>naušnice, narukvice i koprene,  <span class="brojRetka" id="20">20</span>poveze, lančiće, pojaseve, bočice s miomirisima i privjese,  <span class="brojRetka" id="21">21</span>prstenje i nosne prstenove,  <span class="brojRetka" id="22">22</span>skupocjene haljine i plašteve, prijevjese i torbice,  <span class="brojRetka" id="23">23</span>zrcala i košuljice, povezače i rupce.</p><p class="noviRedak"> </p><p class="stih1"> <span class="brojRetka" id="24">24</span>Mjesto miomirisa, smrad;</p><p class="stih2">mjesto pojasa, konopac;</p><p class="stih1">mjesto kovrča, tjeme obrijano;</p><p class="stih2">mjesto gizdave halje, kostrijet;</p><p class="stih2">mjesto ljepote, žig.</p><h4>Jeruzalemske udovice</h4><p class="stih1"> <span class="brojRetka" id="25">25</span>Muževi tvoji od mača će pasti,</p><p class="stih2">junaci tvoji u kreševu.</p><p class="stih1"> <span class="brojRetka" id="26">26</span>Vrata će tvoja kukat’ i tugovati,</p><p class="stih2">na zemlji ćeš sjedit’ napuštena.</p><p class="noviRedak"> </p>