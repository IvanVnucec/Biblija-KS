<h4>Pjesma zahvalnica</h4><p class="pocetakParagrafa"> <span class="brojRetka" id="1">1</span>Reći ćeš u dan onaj:</p><p class="stih2">»Hvalim te, Jahve,</p><p class="stih2">ràzgnjēvi se ti na mene,</p><p class="stih1">ali se odvratio gnjev tvoj</p><p class="stih2">i ti me utješi!</p><p class="stih1"> <span class="brojRetka" id="2">2</span>Evo, Bog je spasenje moje,</p><p class="stih2">uzdam se, ne bojim se više,</p><p class="stih1">jer je Jahve snaga moja i pjesma,</p><p class="stih2">on je moje spasenje.«</p><p class="stih1"> <span class="brojRetka" id="3">3</span>I s radošću ćete crpsti vodu</p><p class="stih2">iz izvorâ spasenja.</p><p class="stih1"> <span class="brojRetka" id="4">4</span>Reći ćete u dan onaj:</p><p class="stih1">»Hvalite Jahvu, </p><p class="stih2">prizivajte ime njegovo!</p><p class="stih1">Objavite narodima djela njegova,</p><p class="stih2">razglašujte uzvišenost imena njegova!</p><p class="stih1"> <span class="brojRetka" id="5">5</span>Pjevajte Jahvi, jer stvori divote,</p><p class="stih2">neka je to znano po svoj zemlji!</p><p class="stih1"> <span class="brojRetka" id="6">6</span>Kličite i radujte se,</p><p class="stih2">stanovnici Siona,</p><p class="stih1">jer je velik među vama</p><p class="stih2">Svetac Izraelov!«</p>