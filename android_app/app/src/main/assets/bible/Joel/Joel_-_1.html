<p class="pocetakParagrafa"> <span class="brojRetka" id="1">1</span>Riječ Jahvina koja dođe Joelu, sinu Petuelovu.</p><h2>I. NAVALA SKAKAVACA</h2><h3>1. BOGOSLUŽJE ŽALOSTI I PROŠNJE</h3><h4>Tužaljka zbog pohare</h4><p class="stih1"> <span class="brojRetka" id="2">2</span>Čujte ovo, starci,</p><p class="stih2">počujte, svi žitelji zemlje!</p><p class="stih1">Je li ovakvo što ikad bilo u vaše dane</p><p class="stih2">il’ u dane vaših otaca?</p><p class="stih1"> <span class="brojRetka" id="3">3</span>Recite ovo svojim sinovima,</p><p class="stih2">vaši sinovi svojim sinovima,</p><p class="stih2">a njihovi sinovi potonjem koljenu.</p><p class="noviRedak"> </p><p class="stih1"> <span class="brojRetka" id="4">4</span>Što ostavi šaška, proždrije skakavac,</p><p class="stih2">što ostavi skakavac, proždrije gusjenica,</p><p class="stih2">što ostavi gusjenica, proždrije ljupilac.</p><p class="noviRedak"> </p><p class="stih1"> <span class="brojRetka" id="5">5</span>Probudite se, pijanice, i plačite!</p><p class="stih2">Sve vinopije, tužite</p><p class="stih1">za novim vinom:</p><p class="stih2">iz usta vam je oteto.</p><p class="stih1"> <span class="brojRetka" id="6">6</span>Jer prekri moju zemlju</p><p class="stih2">narod moćan i bezbrojan;</p><p class="stih1">zubi su mu kao zubi lavlji,</p><p class="stih2">očnjaci mu kao u lavice.</p><p class="stih1"> <span class="brojRetka" id="7">7</span>Opustoši mi lozu vinovu</p><p class="stih2">i polomi smokve moje;</p><p class="stih1">oguli ih i razbaca,</p><p class="stih2">grane su im pobijeljele.</p><p class="noviRedak"> </p><p class="stih1"> <span class="brojRetka" id="8">8</span>Plačite k’o djevica odjevena u kostrijet</p><p class="stih2">za zaručnikom svojim.</p><p class="stih1"> <span class="brojRetka" id="9">9</span>Nestade prinosnice i ljevanice</p><p class="stih2">iz doma Jahvina.</p><p class="stih1">Tuže svećenici,</p><p class="stih2">sluge Jahvine.</p><p class="stih1"> <span class="brojRetka" id="10">10</span>Opustošeno polje,</p><p class="stih2">zemlja poharana.</p><p class="stih1">Poharano žito,</p><p class="stih2">vino propade,</p><p class="stih2">presahnu ulje.</p><p class="noviRedak"> </p><p class="stih1"> <span class="brojRetka" id="11">11</span>Tugujte, težaci,</p><p class="stih2">kukajte, vinogradari,</p><p class="stih1">za pšenicom i za ječmom,</p><p class="stih2">jer propade žetva poljska.</p><p class="stih1"> <span class="brojRetka" id="12">12</span>Loza usahnu,</p><p class="stih2">uvenu smokva,</p><p class="stih1">mogranj, palma i jabuka:</p><p class="stih2">svako se drvo poljsko sasuši.</p><p class="stih1">Da, nestade radosti</p><p class="stih2">između sinova ljudskih.</p><h4>Poziv na pokoru i molitvu</h4><p class="stih1"> <span class="brojRetka" id="13">13</span>Svećenici, opašite kostrijet i tužite!</p><p class="stih2">Službenici žrtvenika, naričite!</p><p class="stih1">Dođite, prenoćite u kostrijeti,</p><p class="stih2">službenici Boga mojeg!</p><p class="stih1">Jer iz doma Boga našeg</p><p class="stih2">nesta prinosnice i ljevanice!</p><p class="noviRedak"> </p><p class="stih1"> <span class="brojRetka" id="14">14</span>Naredite sveti post,</p><p class="stih2">proglasite zbor svečani;</p><p class="stih1">starješine, saberite sve stanovnike zemlje</p><p class="stih2">u kuću Jahve, Boga svojeg.</p><p class="stih1">Zavapijte Jahvi:</p><p class="stih2"> <span class="brojRetka" id="15">15</span>»Jao dana!«</p><p class="stih1">Jer Jahvin dan je blizu</p><p class="stih2">i dolazi k’o pohara od Svevišnjeg.</p><p class="noviRedak"> </p><p class="stih1"> <span class="brojRetka" id="16">16</span>Ne iščeznu li hrana</p><p class="stih2">pred našim očima?</p><p class="stih1">Nije li nestalo radosti i sreće</p><p class="stih2">iz doma Boga našega?</p><p class="noviRedak"> </p><p class="stih1"> <span class="brojRetka" id="17">17</span>Istrunu zrnje</p><p class="stih2">pod grudama;</p><p class="stih1">puste su žitnice,</p><p class="stih2">porušene spreme </p><p class="stih2">jer žita nesta.</p><p class="stih1"> <span class="brojRetka" id="18">18</span>Kako li stoka uzdiše!</p><p class="stih2">Krda goveda podivljala lutaju</p><p class="stih1">jer im nema paše.</p><p class="stih2">Čak i stada ovaca kaznu podnose.</p><p class="noviRedak"> </p><p class="stih1"> <span class="brojRetka" id="19">19</span>Tebi, Jahve, vapijem:</p><p class="stih2">oganj popali pašnjake pustinjske,</p><p class="stih1">plamen sažga</p><p class="stih2">sva stabla poljska.</p><p class="stih1"> <span class="brojRetka" id="20">20</span>Čak i zvijeri čeznu za tobom,</p><p class="stih2">jer presušiše potoci,</p><p class="stih2">oganj popali pašnjake pustinjske.</p>