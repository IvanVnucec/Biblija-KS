<h2>II. NOVO DOBA I JahvIN DAN</h2><h3>1. DUH BOŽJI NA LJUDIMA</h3><p class="pocetakParagrafa"> <span class="brojRetka" id="1">1</span>»Poslije ovoga </p><p class="stih2">izlit ću duha svoga na svako tijelo,</p><p class="stih1">i proricat će vaši sinovi i kćeri,</p><p class="stih2">vaši će starci sanjati sne,</p><p class="stih2">a vaši mladići gledati viđenja.</p><p class="stih1"> <span class="brojRetka" id="2">2</span>Čak ću i na sluge i sluškinje</p><p class="stih2">izliti duha svojeg u dane one.</p><p class="stih1"> <span class="brojRetka" id="3">3</span>Pokazat ću znamenja na nebu i zemlji,</p><p class="stih2">krv i oganj i stupove dima.«</p><p class="noviRedak"> </p><p class="stih1"> <span class="brojRetka" id="4">4</span>Sunce će se prometnut’ u tminu</p><p class="stih2">a mjesec u krv,</p><p class="stih1">prije nego svane Jahvin dan, </p><p class="stih2">velik i strašan.</p><p class="noviRedak"> </p><p class="stih1"> <span class="brojRetka" id="5">5</span>Svi što prizivaju ime Jahvino</p><p class="stih2">spašeni će biti,</p><p class="stih1">jer će na brdu Sionu i u Jeruzalemu biti spasenje,</p><p class="stih2">kao što Jahve reče,</p><p class="stih1">a među preživjelima oni</p><p class="stih2">koje Jahve pozove.</p>