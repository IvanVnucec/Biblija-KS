<p class="pocetakParagrafa"> <span class="brojRetka" id="1">1</span>Riječ Jahvina, upućena Miheju Morešećaninu u vrijeme Jotama, Ahaza i Ezekije, kraljeva judejskih. Njegova viđenja o Samariji i o Jeruzalemu.</p><h2>I. SUĐENJE IZRAELU</h2><h3>PRIJETNJE I OSUDE</h3><h4>Sud Samariji</h4><p class="stih1"> <span class="brojRetka" id="2">2</span>Čujte, narodi, vi svi!</p><p class="stih2">Slušaj, zemljo, i sve što te ispunja!</p><p class="stih1">Gospod Jahve protiv vas će svjedočiti –</p><p class="stih2">Gospod iz svetoga hrama svojega!</p><p class="stih1"> <span class="brojRetka" id="3">3</span>Jer evo: Jahve izlazi iz svetoga mjesta svojega,</p><p class="stih2">silazi i hodi po visovima zemaljskim.</p><p class="stih1"> <span class="brojRetka" id="4">4</span>Gore se rastapaju pod njegovim koracima</p><p class="stih2">i doline rasijedaju</p><p class="stih1">kao vosak pred ognjem,</p><p class="stih2">kao voda što se razlijeva niz obronak.</p><p class="noviRedak"> </p><p class="stih1"> <span class="brojRetka" id="5">5</span>Sve je to za zločinstvo Jakovljevo</p><p class="stih2">i za grijehe doma Izraelova.</p><p class="stih1">Koje je zločinstvo Jakovljevo?</p><p class="stih2">Nije li Samarija?</p><p class="stih1">Što su uzvišice Judine?</p><p class="stih2">Nije li Jeruzalem?</p><p class="stih1"> <span class="brojRetka" id="6">6</span>»Učinit ću od Samarije kamenu gomilu u polju,</p><p class="stih2">ledinu za vinograd.</p><p class="stih1">Zavaljat ću kamenje njezino u dolinu,</p><p class="stih2">otkrit ću joj temelje.</p><p class="stih1"> <span class="brojRetka" id="7">7</span>Razbit će se svi njeni kipovi,</p><p class="stih2">sva će joj se plaća bludnička ognjem spaliti,</p><p class="stih1">raskomadat ću sve njene idole,</p><p class="stih2">jer su od bludničke plaće nakupljeni,</p><p class="stih2">i opet će postati plaćom bludničkom.«</p><h4>Tužaljke nad gradovima Šefele</h4><p class="stih1"> <span class="brojRetka" id="8">8</span>»Zato ću zakukati i zaridati,</p><p class="stih2">ići ću gol i bos,</p><p class="stih1">zavijat ću kao šakali,</p><p class="stih2">urlikat ću kao nojevi.</p><p class="stih1"> <span class="brojRetka" id="9">9</span>Jer njenoj rani nema lijeka,</p><p class="stih2">sve do Jude dopire,</p><p class="stih1">dotiče vrata moga naroda,</p><p class="stih2">sve do Jeruzalema! </p><p class="stih1"> <span class="brojRetka" id="10">10</span>Ne objavljujte toga u Gatu,</p><p class="stih2">u Akonu nemojte plakati!</p><p class="stih1">U Bet Leafri</p><p class="stih2">valjajte se u prašini!</p><p class="stih1"> <span class="brojRetka" id="11">11</span>Odlazi sramotno,</p><p class="stih2">stanovnice šafirska!</p><p class="stih1">Iz svoga grada nije izašla</p><p class="stih2">stanovnica saananska!</p><p class="stih1">Bet Haesel iščupan je iz temelja,</p><p class="stih2">iz svojih čvrstih osnova.</p><p class="stih1"> <span class="brojRetka" id="12">12</span>Kako se može nadati sreći</p><p class="stih2">stanovnica marotska?</p><p class="stih1">Jer nesreća silazi od Jahve</p><p class="stih2">sve do vrata jeruzalemskih.</p><p class="stih1"> <span class="brojRetka" id="13">13</span>Upregni brze konje u bojna kola,</p><p class="stih2">stanovnice lakiška!</p><p class="stih1">To je bio početak grijeha Kćeri sionske,</p><p class="stih2">jer su se u tebi našla zločinstva Izraelova.</p><p class="stih1"> <span class="brojRetka" id="14">14</span>Zato ćeš dati otpusnicu Morešet Gatu,</p><p class="stih2">domovi će akzipski razočarati kraljeve izraelske.</p><p class="stih1"> <span class="brojRetka" id="15">15</span>Još ću ti dovesti osvajača,</p><p class="stih2">stanovnice mareška,</p><p class="stih1">stići će do Adulama</p><p class="stih2">slava Izraelova.</p><p class="stih1"> <span class="brojRetka" id="16">16</span>Čupaj kosu i ostriži se</p><p class="stih2">za milom djecom svojom!</p><p class="stih1">Postani ćelava kao orao lešinar,</p><p class="stih2">jer su izgnana daleko od tebe.«</p>