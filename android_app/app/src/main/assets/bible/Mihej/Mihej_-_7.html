<h4>Opća nepravda</h4><p class="pocetakParagrafa"> <span class="brojRetka" id="1">1</span>Teško meni! Postao sam</p><p class="stih2">kao žetelac ljeti,</p><p class="stih1">kao trgač poslije jematve:</p><p class="stih2">nema bobice grožđa da je pozobljem,</p><p class="stih2">nema smokve ranke za kojom žudim!</p><p class="stih1"> <span class="brojRetka" id="2">2</span>Vjernici su iščezli iz zemlje:</p><p class="stih2">nijednog pravednika među ljudima!</p><p class="stih1">Svi vrebaju za krvoprolićem,</p><p class="stih2">svaki svome bratu mrežu postavlja.</p><p class="stih1"> <span class="brojRetka" id="3">3</span>Njihove ruke za zlo su sposobne:</p><p class="stih2">glavar traži dar,</p><p class="stih1">sudac sudi prema poklonu,</p><p class="stih2">velikaš po svome hiru odlučuje.</p><p class="stih1"> <span class="brojRetka" id="4">4</span>I najbolji među njima je kao trn,</p><p class="stih2">najpravedniji kao drača živica.</p><p class="stih1">Iskušenje njihovo danas sa sjevera dolazi,</p><p class="stih2">dolazi ura strave njihove.</p><p class="stih1"> <span class="brojRetka" id="5">5</span>Ne pouzdavajte se u bližnjega,</p><p class="stih2">ne vjerujte u prijatelja;</p><p class="stih1">pred onom koja s tobom dijeli postelju</p><p class="stih2">pazi da usta ne otvoriš.</p><p class="stih1"> <span class="brojRetka" id="6">6</span>Jer sin svoga oca zlostavlja,</p><p class="stih2">kćerka na majku ustaje,</p><p class="stih1">snaha na svoju svekrvu,</p><p class="stih2">svakome je dušmanin njegov ukućanin.</p><p class="stih1"> <span class="brojRetka" id="7">7</span>A ja, prema Jahvi ja sam zagledan,</p><p class="stih2">čekam na Boga koji spašava,</p><p class="stih2">Bog moj mene će uslišati.</p><h2>IV. NADE</h2><h4>Neprijatelji se rugaju Sionu</h4><p class="stih1"> <span class="brojRetka" id="8">8</span>Ne raduj se mome zlu, dušmanko moja,</p><p class="stih2">ako sam pao, ustat ću;</p><p class="stih1">ako boravim u tminama,</p><p class="stih2">Jahve je svjetlost moja.</p><p class="stih1"> <span class="brojRetka" id="9">9</span>Moram podnositi srdžbu Jahvinu,</p><p class="stih2">jer sam protiv njega sagriješio,</p><p class="stih1">sve dok on ne prosudi spor moj</p><p class="stih2">i izrekne pravdu;</p><p class="stih1">izvest će me na svjetlost,</p><p class="stih2">gledat ću pravednost njegovu.</p><p class="noviRedak"> </p><p class="stih1"> <span class="brojRetka" id="10">10</span>Kada ga moja dušmanka ugleda,</p><p class="stih2">od stida će se pokriti</p><p class="stih1">ona koja mi je govorila:</p><p class="stih2">»Gdje je on, Jahve, tvoj Bog?«</p><p class="stih1">Moje će se oči naslađivati</p><p class="stih2">kad je ugledam:</p><p class="stih1">ona će biti zgažena</p><p class="stih2">kao blato na putu.</p><h4>Proroštvo o obnovi Jeruzalema i proširenju granica</h4><p class="stih1"> <span class="brojRetka" id="11">11</span>Dolazi dan</p><p class="stih2">kad će se sazidati tvoji bedemi!</p><p class="stih1">Toga dana</p><p class="stih2">nadaleko će se prostirati tvoje granice!</p><p class="stih1"> <span class="brojRetka" id="12">12</span>Toga dana dolazit će k tebi</p><p class="stih2">od zemlje asirske do Egipta,</p><p class="stih1">od Tira do Rijeke, od mora do mora,</p><p class="stih2">od gore do gore.</p><p class="noviRedak"> </p><p class="stih1"> <span class="brojRetka" id="13">13</span>Zemlja će postat’ pustinja</p><p class="stih2">zbog stanovnika svojih, zbog djela njihovih.</p><h4>Molitva protiv narodâ</h4><p class="stih1"> <span class="brojRetka" id="14">14</span>Pasi svoj narod svojom palicom,</p><p class="stih2">stado svoje baštine,</p><p class="stih1">koje osamljeno živi u šikarju,</p><p class="stih2">usred plodnih voćnjaka.</p><p class="stih1">Neka pase u Bašanu i Gileadu,</p><p class="stih2">kao u davne dane!</p><p class="stih1"> <span class="brojRetka" id="15">15</span>Kao u dane kad si izašao iz Egipta,</p><p class="stih2">pokaži nam čudesa!</p><p class="stih1"> <span class="brojRetka" id="16">16</span>Narodi će ih vidjeti</p><p class="stih2">i bit će posramljeni</p><p class="stih2">uza svu silu svoju;</p><p class="stih1">stavit će ruku na usta</p><p class="stih2">i uši će im oglušiti.</p><p class="stih1"> <span class="brojRetka" id="17">17</span>Lizat će prašinu kao zmija,</p><p class="stih2">kao gmazovi koji gmižu po zemlji.</p><p class="stih1">Izići će dršćući iz svojih jazbina,</p><p class="stih2">prestravljeni i ustrašeni pred tobom.</p><h4>Vapaj za oproštenjem</h4><p class="stih1"> <span class="brojRetka" id="18">18</span>Tko je Bog kao ti </p><p class="stih2">koji prašta krivnju, </p><p class="stih2">koji grijeh oprašta</p><p class="stih1">i prelazi preko prekršaja</p><p class="stih2">ostatka baštine svoje,</p><p class="stih1">koji ne ustraje dovijeka u svome gnjevu,</p><p class="stih2">nego uživa u pomilovanju?</p><p class="stih1"> <span class="brojRetka" id="19">19</span>Još jednom, imaj milosti za nas!</p><p class="stih2">Satri naše opačine,</p><p class="stih1">baci na dno mora</p><p class="stih2">sve grijehe naše!</p><p class="stih1"> <span class="brojRetka" id="20">20</span>Udijeli Jakovu vjernost svoju,</p><p class="stih2">dobrotu svoju Abrahamu,</p><p class="stih1">kako si se zakleo ocima našim </p><p class="stih2">od dana iskonskih.</p>