<p class="pocetakParagrafa"> <span class="brojRetka" id="1">1</span>Bolje i ne imati djece</p><p class="stih2">a posjedovati krepost,</p><p class="stih1">jer je spomen njezin besmrtan,</p><p class="stih2">i Bog i ljudi je cijene.</p><p class="stih1"> <span class="brojRetka" id="2">2</span>Kad je nazočna, oponašaju je,</p><p class="stih2">kad je odsutna, priželjkuju je;</p><p class="stih1">okrunjena vječno slavlje slavi,</p><p class="stih2">jer je pobijedila u borbama bez ljage.</p><p class="noviRedak"> </p><p class="stih1"> <span class="brojRetka" id="3">3</span>A mnogobrojno potomstvo bezbožnika nije ni za što;</p><p class="stih2">izdanci se nečisti duboko ne korijene i nemaju čvrsta temelja.</p><p class="stih1"> <span class="brojRetka" id="4">4</span>Jer ako se načas i razgranaju,</p><p class="stih2">slabo ukorijenjeni, na vjetru se zaljuljaju,</p><p class="stih2">iščupa ih sila vihora,</p><p class="stih1"> <span class="brojRetka" id="5">5</span>i grane što tek su izbile polomi</p><p class="stih2">i plod im je beskoristan,</p><p class="stih2">nezreo za jelo </p><p class="stih2">i nije ni za što.</p><p class="stih1"> <span class="brojRetka" id="6">6</span>Jer djeca rođena iz nezakonita spavanja</p><p class="stih2">svjedoče na sudu o zlu roditelja.</p><h4>Prijevremena smrt pravednika</h4><p class="stih1"> <span class="brojRetka" id="7">7</span>A pravednik, ako i umre prijevremeno,</p><p class="stih2">naći će mir.</p><p class="stih1"> <span class="brojRetka" id="8">8</span>Jer duljina danâ ne čini starost časnom</p><p class="stih2">niti se ona mjeri brojem godina.</p><p class="stih1"> <span class="brojRetka" id="9">9</span>Već razboritost – to su sjedine ljudske,</p><p class="stih2">i krepostan život – zrela starost.</p><p class="stih1"> <span class="brojRetka" id="10">10</span>I jer je ugađao Bogu,</p><p class="stih2">On ga je zavolio,</p><p class="stih1">i jer je živio među grešnicima,</p><p class="stih2">On ga je uzeo k sebi.</p><p class="stih1"> <span class="brojRetka" id="11">11</span>Uzdignut je da zloća ne bi izopačila njegov razbor</p><p class="stih2">ili da mu himba ne zavede duše.</p><p class="stih1"> <span class="brojRetka" id="12">12</span>Jer blještavilo opačine zasjenjuje dobro</p><p class="stih2">i vihor požude izopačuje dobru dušu.</p><p class="stih1"> <span class="brojRetka" id="13">13</span>Stekavši savršenstvo u malo vremena,</p><p class="stih2">dugo je živio;</p><p class="stih1"> <span class="brojRetka" id="14">14</span>i jer mu je duša bila draga Gospodu,</p><p class="stih2">On ga je hitro izbavio od zloće oko njega.</p><p class="stih1">Svjetina sve to vidi, ali ne shvaća;</p><p class="stih2">njima i ne pada na um</p><p class="stih1"> <span class="brojRetka" id="15">15</span>da milost i milosrđe pripadaju izabranicima Gospodnjim</p><p class="stih2">i zaštita njegovim svetima.</p><p class="stih1"> <span class="brojRetka" id="16">16</span>A pravednik koji umire</p><p class="stih2">osuđuje žive bezbožnike</p><p class="stih1">i prijevremeno dokončana mladost</p><p class="stih2">produženu starost opakih.</p><p class="stih1"> <span class="brojRetka" id="17">17</span>Svjetina vidi kraj mudračev,</p><p class="stih2">ali ne shvaća što je Gospod s njim naumio</p><p class="stih2">ili zašto ga je uzeo u zaštitu.</p><p class="stih1"> <span class="brojRetka" id="18">18</span>Oni gledaju i preziru,</p><p class="stih2">ali će se i njima Gospod podsmijevati.</p><p class="stih1"> <span class="brojRetka" id="19">19</span>Ubrzo će oni biti trupla prezrena i</p><p class="stih2">ruglo među mrtvima dovijeka,</p><p class="stih1">jer će ih Gospod strmoglaviti bez glasa,</p><p class="stih2">otrgnut će ih od temelja njihova,</p><p class="stih2">sasvim ih opustošiti;</p><p class="stih1">na mukama će oni biti</p><p class="stih2">i spomen će im propasti.</p><h4>Bezbožnici na sudu</h4><p class="stih1"> <span class="brojRetka" id="20">20</span>Puni straha doći će na obračun grijehâ,</p><p class="stih2">i bezakonja njihova</p><p class="stih2">u lice će ih optuživati.</p><p class="noviRedak"> </p>