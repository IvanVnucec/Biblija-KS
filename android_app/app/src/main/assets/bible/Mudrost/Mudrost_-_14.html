<p class="pocetakParagrafa"> <span class="brojRetka" id="1">1</span>Drugi se opet spremi da</p><p class="stih2">zaplovi,</p><p class="stih2">nakan da prebrodi bijesne valove,</p><p class="stih1">i prizivlje u pomoć drvo</p><p class="stih2">koje je slabije od drvene lađe što ga nosi.</p><p class="stih1"> <span class="brojRetka" id="2">2</span>Jer je nju izmislila težnja za dobitkom</p><p class="stih2">i sagradila je mudrost graditeljska.</p><p class="stih1"> <span class="brojRetka" id="3">3</span>Ali njome upravlja tvoja providnost, Oče,</p><p class="stih2">koji si dao i na moru put</p><p class="stih2">i u valovima stazu pouzdanu:</p><p class="stih1"> <span class="brojRetka" id="4">4</span>pokazuješ tako da možeš iz svake pogibelji izbaviti,</p><p class="stih2">da bi se nevješt smio ukrcati.</p><p class="stih1"> <span class="brojRetka" id="5">5</span>Jer ti nećeš da neplodna budu djela tvoje mudrosti,</p><p class="stih2">zato ljudi povjeravaju svoj život i drvlju najneznatnijem</p><p class="stih1">te prelaze splavom burne valove</p><p class="stih2">i dolaze u luku spasa.</p><p class="stih1"> <span class="brojRetka" id="6">6</span>Pa i nekoć, kad su izgibali oholi divovi,</p><p class="stih2">sklonila se nada ovog svijeta u splav</p><p class="stih1">kojom je upravljala ruka tvoja</p><p class="stih2">i svijetu ostavila sjeme za nova pokoljenja.</p><p class="stih1"> <span class="brojRetka" id="7">7</span>Blagoslovljeno je drvo po kojem pravda dolazi,</p><p class="stih1"> <span class="brojRetka" id="8">8</span>a prokleta krivobožačka rukotvorina</p><p class="stih2">i onaj koji je načini;</p><p class="stih1">on jer je napravi, a ona jer se,</p><p class="stih2">iako prolazna, bogom nazva.</p><p class="stih1"> <span class="brojRetka" id="9">9</span>Tako Bogu su mrski</p><p class="stih2">i bezbožnik i bezbožnost njegova,</p><p class="stih1"> <span class="brojRetka" id="10">10</span>izrađevina i izrađivač bit će jednako kažnjeni.</p><p class="stih1"> <span class="brojRetka" id="11">11</span>Zato će osuda pasti na kumire neznabožačke,</p><p class="stih2">jer su postali gnusoba među stvorenjima Božjim</p><p class="stih1">i sablazan ljudskim dušama</p><p class="stih2">i zamka bezumničkim nogama.</p><h4>Podrijetlo krivoboštva</h4><p class="stih1"> <span class="brojRetka" id="12">12</span>Pronalazak kumirâ bio je početak bluda</p><p class="stih2">i njihovo je otkriće izopačilo život.</p><p class="stih1"> <span class="brojRetka" id="13">13</span>Nije ih bilo u početku</p><p class="stih2">niti će ih biti dovijeka.</p><p class="stih1"> <span class="brojRetka" id="14">14</span>Jer su došli na svijet po ispraznosti čovječjoj</p><p class="stih2">i zato im je određen konac brz.</p><p class="stih1"> <span class="brojRetka" id="15">15</span>Neki otac, satrt prijevremenom žalošću,</p><p class="stih2">načini lik svojeg djeteta koje je tako brzo ugrabljeno:</p><p class="stih2">i dojučerašnjeg mrtvaca sad već kao boga štuje</p><p class="stih2">i odredi svojim podanicima tajne obrede i žrtve.</p><p class="stih1"> <span class="brojRetka" id="16">16</span>U tijeku vremena ukorijeni se taj bezbožni običaj</p><p class="stih2">i počeše ga kao zakon čuvati,</p><p class="stih1"> <span class="brojRetka" id="17">17</span>i po zapovijedi vladarâ</p><p class="stih2">uvelo se štovanje likova.</p><p class="stih1">A onih koje ljudi nisu mogli u osobi njihovoj štovati,</p><p class="stih2">jer su predaleko od njih prebivali,</p><p class="stih2">približavahu sebi njihovo daleko obličje,</p><p class="stih1">načinivši od čašćenog kralja vidljiv lik</p><p class="stih2">da mu nenazočnu revno laskaju kao da je nazočan.</p><p class="stih1"> <span class="brojRetka" id="18">18</span>A i častoljublje umjetnika</p><p class="stih2">navodilo je na sve jače štovanje</p><p class="stih2">i one koji kralja nisu poznali.</p><p class="stih1"> <span class="brojRetka" id="19">19</span>Jer umjetnik, koji se možda htio dodvoriti vladaru,</p><p class="stih2">trudio se svim svojim umijećem</p><p class="stih2">da obličje bude što ljepše,</p><p class="stih1"> <span class="brojRetka" id="20">20</span>te je svjetina, ponesena ljepotom djela,</p><p class="stih2">počela pridavati božanske počasti</p><p class="stih2">onomu koga je nedavno slavila kao čovjeka.</p><p class="stih1"> <span class="brojRetka" id="21">21</span>I to postade zamka životu:</p><p class="stih2">robujući nesreći ili nasilju vladarskom,</p><p class="stih1">ljudi su neizrecivo ime Božje prenijeli na kamenje i na drvlje.</p><h4>Posljedice krivoboštva</h4><p class="stih1"> <span class="brojRetka" id="22">22</span>I ne bijaše im dosta</p><p class="stih2">što su zastranili u spoznaji Boga,</p><p class="stih1">nego su, živeći u velikoj borbi zbog neznanja,</p><p class="stih2">tako veliko zlo još mirom nazivali.</p><p class="stih1"> <span class="brojRetka" id="23">23</span>Jer, ili djecu žrtvuju ili vrše tajne obrede</p><p class="stih2">ili priređuju bijesne gozbe s čudnim običajima.</p><p class="stih1"> <span class="brojRetka" id="24">24</span>Ne čuvaju više čistoće ni tijela ni ženidbe,</p><p class="stih2">jedan drugoga ili iz zasjede ubijaju</p><p class="stih2">ili jedan drugomu preljubom jade zadaju.</p><p class="stih1"> <span class="brojRetka" id="25">25</span>Svuda zbrka: krv, ubojstvo, krađa, prijevara,</p><p class="stih2">pokvarenost, nevjernost, buna, kriva prisega,</p><p class="stih1"> <span class="brojRetka" id="26">26</span>uznemirivanje čestitih,</p><p class="stih2">zaboravljanje dobročinstva, oskvrnjenje duša,</p><p class="stih1">zločini protiv naravi,</p><p class="stih2">nered u braku, preljub, nećudorednost.</p><p class="stih1"> <span class="brojRetka" id="27">27</span>Jer je krivoboštvo</p><p class="stih2">početak, uzrok i kraj svakog zla.</p><p class="stih1"> <span class="brojRetka" id="28">28</span>Ili bjesne na svojim zabavama,</p><p class="stih2">ili izriču lažna proroštva,</p><p class="stih1">ili žive nepravedno,</p><p class="stih2">ili bez oklijevanja krivo prisežu.</p><p class="stih1"> <span class="brojRetka" id="29">29</span>Jer se uzdaju u mrtve idole,</p><p class="stih2">ne boje se da će okajavati lažne prisege.</p><p class="stih1"> <span class="brojRetka" id="30">30</span>Ali će ih za oboje stići kazna:</p><p class="stih2">što su služeći idolima iskrivili pojam o Bogu</p><p class="stih1">i što se krivo i podlo zaklinjahu</p><p class="stih2">prezirući sve što je sveto.</p><p class="stih1"> <span class="brojRetka" id="31">31</span>Jer se prijestupima bezbožničkim uvijek osvećuje –</p><p class="stih2">ne moć prizivanih idola,</p><p class="stih2">nego pravda koja stiže grešnike.</p>