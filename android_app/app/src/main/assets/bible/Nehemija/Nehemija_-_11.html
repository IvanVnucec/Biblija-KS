<h4>Naseljavanje Židova u Jeruzalemu</h4><p class="pocetakParagrafa"> <span class="brojRetka" id="1">1</span>Tada se nastaniše knezovi narodni u Jeruzalemu. Ostali je narod bacao ždrijeb da od svakih deset ljudi izađe jedan koji će stanovati u svetom gradu Jeruzalemu, dok će ostalih devet ostati u drugim gradovima.  <span class="brojRetka" id="2">2</span>I narod je blagoslovio sve ljude koji su dragovoljno htjeli živjeti u Jeruzalemu.</p><p class="pocetakParagrafa"> <span class="brojRetka" id="3">3</span>A evo glavara pokrajinskih koji su se nastanili u Jeruzalemu i po gradovima Judeje. Izrael, svećenici, leviti, netinci i sinovi Salomonovih slugu nastanili su se u svojim gradovima, svaki na svome posjedu.  <span class="brojRetka" id="4">4</span>U Jeruzalemu se nastaniše sinovi Judini i sinovi Benjaminovi. Od sinova Judinih: Ataja, sin Uzije, sina Zaharijina, sina Amarjina, sina Šefatjina, sina Mahalalelova, od sinova Faresovih;  <span class="brojRetka" id="5">5</span>Maaseja, sin Baruha, sina Kol-Hozea, sina Hazaje, sina Adaje, sina Jojariba, sina Zaharije, sina Šelina.  <span class="brojRetka" id="6">6</span>Svega je bilo Faresovih sinova u Jeruzalemu četiri stotine šezdeset i osam ljudi sposobnih za boj.</p><p class="pocetakParagrafa"> <span class="brojRetka" id="7">7</span>Evo Benjaminovih sinova: Salu, sin Mešulama, sina Joedova, sina Pedajina, sina Kolajina, sina Maasejina, sina Itielova, sina Ješajina,  <span class="brojRetka" id="8">8</span>i braća njegova: sposobnih za boj devet stotina dvadeset i osam.</p><p class="pocetakParagrafa"> <span class="brojRetka" id="9">9</span>Joel, sin Zikrijev, bio je njihov zapovjednik, i Juda, sin Hasenuin, drugi upravitelj grada.</p><p class="pocetakParagrafa"> <span class="brojRetka" id="10">10</span>Od svećenika: Jedaja, Jojarib, Jakin,  <span class="brojRetka" id="11">11</span>Seraja, sin Hilkije, sina Mešulama, sina Sadoka, sina Merajota, sina Ahituba, predstojnik doma Božjega, i  <span class="brojRetka" id="12">12</span>njihova braća koja su vršila službu u Domu: osam stotina dvadeset i dvojica; i Adaja, sin Jerohama, sina Pelalije, sina Amsija, sina Zaharije, sina Pašhura, sina Malkijina,  <span class="brojRetka" id="13">13</span>i njegova braća, glavari obitelji: dvjesta četrdeset i dvojica; i Amasaj, sin Azarela, sina Ahzaja, sina Mešilemota, sina Imerova,  <span class="brojRetka" id="14">14</span>i njihove braće, sposobnih za boj: stotinu dvadeset i osam. Zapovjednik nad njima bio je Zabdiel, sin Hagedolimov.</p><p class="pocetakParagrafa"> <span class="brojRetka" id="15">15</span>Od levita: Šemaja, sin Hašuba, sina Azrikama, sina Hašabje, sina Bunijeva;  <span class="brojRetka" id="16">16</span>i Šabtaj i Jozabad, od glavara levitskih, za nadzor vanjskih poslova doma Božjega;  <span class="brojRetka" id="17">17</span>i Matanija, sin Miheja, sina Zabdijeva, sina Asafova, koji je ravnao psalmima, počinjao zahvale i molitve; i Bakbukja, drugi među svojom braćom; i Abda, sin Šamue, sina Galala, sina Jedutunova.  <span class="brojRetka" id="18">18</span>Svega je levita bilo u Svetom gradu: dvjesta osamdeset i četiri.</p><p class="pocetakParagrafa"> <span class="brojRetka" id="19">19</span>A vratari: Akub, Talmon i njihova braća koja su čuvala stražu na vratima: stotinu sedamdeset i dva.</p><p class="noviRedak"> <h4>U ostalim gradovima</h4><p class="pocetakParagrafa"> <span class="brojRetka" id="20">20</span>A ostali Izraelci, svećenici i leviti, nastaniše se u svim gradovima Judeje, svaki na svojoj baštini i po naseljima u njihovim poljima.</p><p class="pocetakParagrafa"> <span class="brojRetka" id="21">21</span>Netinci su stanovali u Ofelu; Siha i Gišpa bijahu na čelu netinaca.  <span class="brojRetka" id="22">22</span>Predstojnik je levitima u Jeruzalemu bio Uzi, sin Banija, sina Hašabje, sina Matanije, sina Mihejina. On je bio od sinova Asafovih, koji su bili pjevači za službu doma Božjega.  <span class="brojRetka" id="23">23</span>Jer je za njih bila kraljeva zapovijed i uredba za svakodnevnu službu.  <span class="brojRetka" id="24">24</span>Petahja, sin Mešezabelov, od sinova Zeraha, sina Judina, bio je kraljev povjerenik za sve poslove s narodom.  <span class="brojRetka" id="25">25</span>Od sinova Judinih nastanili su se u Kirjat Haarbi i njezinim zaseocima, u Dibonu i njegovim zaseocima, u Jekabseelu i njegovim naseljima,  <span class="brojRetka" id="26">26</span>u Jesui, u Moladi, u Bet Peletu,  <span class="brojRetka" id="27">27</span>u Hasar Šualu, u Beer Šebi i u njenim zaseocima,  <span class="brojRetka" id="28">28</span>u Siklagu, u Mekoni i njenim zaseocima,  <span class="brojRetka" id="29">29</span>u En Rimonu, u Sori, u Jarmutu,  <span class="brojRetka" id="30">30</span>Zanoahu, Adulamu i njihovim naseljima; u Lakišu i njegovim poljima, u Azeki i njenim zaseocima: tako su se naselili od Beer Šebe sve do Hinomske doline.</p><p class="pocetakParagrafa"> <span class="brojRetka" id="31">31</span>Benjaminovi sinovi življahu u Gebi, Mikmasu, Aju i Betelu i u njihovim zaseocima,  <span class="brojRetka" id="32">32</span>u Anatotu, Nobu, Ananiji,  <span class="brojRetka" id="33">33</span>Hasoru, Rami, Gitajimu,  <span class="brojRetka" id="34">34</span>Hadidu, Seboimu, u Nebalatu,  <span class="brojRetka" id="35">35</span>Lodu, Ononu i u Dolini rukotvoraca.</p><p class="pocetakParagrafa"> <span class="brojRetka" id="36">36</span>Skupine levita nalazile su se u Judi i Benjaminu.</p></p>