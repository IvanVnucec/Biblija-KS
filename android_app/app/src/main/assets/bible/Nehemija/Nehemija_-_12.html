<h4>Svećenici i leviti, povratnici iz sužanjstva</h4><p class="pocetakParagrafa"> <span class="brojRetka" id="1">1</span>Ovo su svećenici i leviti koji su došli sa Zerubabelom, sinom Šealtielovim, i Ješuom: Seraja, Jeremija, Ezra,  <span class="brojRetka" id="2">2</span>Amarja, Maluk, Hatuš,  <span class="brojRetka" id="3">3</span>Šekanija, Rehum, Meremot,  <span class="brojRetka" id="4">4</span>Ido, Gineton, Abija,  <span class="brojRetka" id="5">5</span>Mijamin, Maadja, Bilga,  <span class="brojRetka" id="6">6</span>Šemaja, Jojarib, Jedaja,  <span class="brojRetka" id="7">7</span>Salu, Amok, Hilkija i Jedaja. To su bili glavari svećenički i njihova braća za Ješuina vremena.</p><p class="pocetakParagrafa"> <span class="brojRetka" id="8">8</span>A leviti: Ješua, Binuj, Kadmiel, Šerebja, Juda i Matanija – ovaj potonji i njegova braća ravnali su hvalospjevima.  <span class="brojRetka" id="9">9</span>Bakbukja i Uni i braća njihova izmjenjivali su se s njima u službi.</p><p class="noviRedak"> <h4>Rodoslovlje velikih svećenika</h4><p class="pocetakParagrafa"> <span class="brojRetka" id="10">10</span>Ješua rodi Jojakima; Jojakim rodi Elijašiba, a Elijašib Jojadu;  <span class="brojRetka" id="11">11</span>Jojada rodi Jonatana, a Jonatan rodi Jaduu.</p><p class="noviRedak"> <h4>Svećenici i leviti u vrijeme velikog svećenika Jojakima</h4><p class="pocetakParagrafa"> <span class="brojRetka" id="12">12</span>U Jojakimovo vrijeme glavari svećeničkih obitelji bijahu: Serajine obitelji Meraja; Jeremijine Hananja;  <span class="brojRetka" id="13">13</span>Ezrine Mešulam; Amarjine Johanan;  <span class="brojRetka" id="14">14</span>Malukove Jonatan; Šebanijine Josip;  <span class="brojRetka" id="15">15</span>Harimove Adna; Meremotove Helkaj;  <span class="brojRetka" id="16">16</span>Idove Zaharija; Ginetonove Mešulam;  <span class="brojRetka" id="17">17</span>Abijine Zikri; Minjaminove ...; obitelji Moadjine Piltaj;  <span class="brojRetka" id="18">18</span>Bilgine Šamua; Šemajine Jonatan;  <span class="brojRetka" id="19">19</span>Jojaribove Matenaj; Jedajine Uzi;  <span class="brojRetka" id="20">20</span>Saluove Kelaj; Amokove Eber;  <span class="brojRetka" id="21">21</span>Hilkijine Hašabja; Jedajine Netanel.</p><p class="pocetakParagrafa"> <span class="brojRetka" id="22">22</span>U vrijeme Elijašiba, Jojade, Johanana i Jadue bili su popisani glavari levitskih obitelji i svećenici sve do kraljevanja Darija Perzijanca.</p><p class="pocetakParagrafa"> <span class="brojRetka" id="23">23</span>Sinovi Levijevi: glavari obitelji bili su zabilježeni u Knjizi ljetopisa, do vremena Johanana, sina Elijašibova.</p><p class="pocetakParagrafa"> <span class="brojRetka" id="24">24</span>Glavari levitski bili su: Hašabja, Šerebja, Ješua, Binuj, Kadmiel, a njihova braća, koja su stajala prema njima da pjevaju naizmjenično pohvale i zahvalnice prema uredbama Davida, Božjeg čovjeka,  <span class="brojRetka" id="25">25</span>bijahu: Matanija, Bakbukja i Obadja. A Mešulam, Talmon i Akub, vratari, čuvali su stražu kod skladišta blizu vrata.</p><p class="pocetakParagrafa"> <span class="brojRetka" id="26">26</span>Ti su živjeli u vrijeme Jojakima, sina Ješue, sina Josadakova, i u vrijeme upravitelja Nehemije i književnika svećenika Ezre.</p><p class="noviRedak"> <h4>Posveta jeruzalemskog zida</h4><p class="pocetakParagrafa"> <span class="brojRetka" id="27">27</span>Kad je bila posveta jeruzalemskoga zida, potražili su levite svugdje gdje su stanovali da ih dovedu u Jeruzalem te proslave posvetu radošću, zahvalnicama i pjesmom uz cimbale, harfe i citre.</p><p class="pocetakParagrafa"> <span class="brojRetka" id="28">28</span>I skupiše se pjevači, sinovi Levijevi, iz kraja oko Jeruzalema, iz netofatskih sela,  <span class="brojRetka" id="29">29</span>iz Bet Hagilgala, iz Gebe i polja Azmaveta: jer su pjevači sebi sagradili sela oko Jeruzalema.  <span class="brojRetka" id="30">30</span>Svećenici i leviti očistili su sebe, a zatim su očistili narod, vrata i zid.</p><p class="pocetakParagrafa"> <span class="brojRetka" id="31">31</span>Tada sam izveo judejske knezove na zid i sastavio dva velika zbora. Prvi je išao desno niza zid, prema Smetlišnim vratima;  <span class="brojRetka" id="32">32</span>za njima su išli Hošaja i polovina judejskih knezova –  <span class="brojRetka" id="33">33</span>Azarja, Ezra i Mešulam,  <span class="brojRetka" id="34">34</span>Juda, Benjamin, Šemaja i Jeremija,  <span class="brojRetka" id="35">35</span>a od svećeničkih sinova s trubljama: Zaharija, sin Jonatana, sina Šemaje, sina Matanije, sina Mikaje, sina Zakura, sina Asafa,  <span class="brojRetka" id="36">36</span>s braćom njihovom Šemajom, Azarelom, Milalajem, Gilalajem, Maajem, Netanelom, Judom, Hananijem, s glazbalima Davida, Božjega čovjeka. A Ezra, književnik, išao je pred njima.  <span class="brojRetka" id="37">37</span>Kod Izvorskih vrata popeli su se njima nasuprot kraj stepenica Davidova grada, zidnim usponom od Davidove palače sve do Vodenih vrata na istoku.</p><p class="pocetakParagrafa"> <span class="brojRetka" id="38">38</span>Drugi zbor, a za njim ja i polovica narodnih knezova, išao je nalijevo zidom i Pećkom kulom sve do Tržnog zida,  <span class="brojRetka" id="39">39</span>pa onda iznad Efrajimovih vrata, Starih vrata, Ribljih vrata, Hananelove kule, kule Meaha, sve do Ovčjih vrata. Zaustavili su se kod Zatvorskih vrata.</p><p class="pocetakParagrafa"> <span class="brojRetka" id="40">40</span>Potom su oba zbora zauzela mjesto u domu Božjem. Tako i ja i sa mnom polovica odličnika,  <span class="brojRetka" id="41">41</span>svećenici Elijakim, Maaseja, Minjamin, Mikaja, Elijoenaj, Zaharija, Hananija s trubama,  <span class="brojRetka" id="42">42</span>zatim Maaseja, Šemaja, Eleazar, Uzi, Johanan, Malkija, Elam i Ezer. Pjevači su pjevali pod ravnanjem Jizrahjinim.  <span class="brojRetka" id="43">43</span>Toga su dana prinesene velike žrtve, ljudi su dali oduška radosti, jer ih je Bog ispunio velikom radošću, veselile se i žene i djeca. I radost Jeruzalema čula se nadaleko.</p><p class="pocetakParagrafa"> <span class="brojRetka" id="44">44</span>U to su vrijeme postavljeni ljudi da nadziru spremišta prinosa, prvina, desetina i da s polja uz gradove sabiru dijelove koje Zakon dodjeljuje svećenicima i levitima. Jer su se Judejci radovali svećenicima i levitima koji su bili u službi.  <span class="brojRetka" id="45">45</span>Oni su vršili službu Bogu svome i službu očišćenja – kao i pjevači i vratari – prema odredbi Davida i njegova sina Salomona.  <span class="brojRetka" id="46">46</span>Jer od Davidovih i Asafovih dana, od davnine, postoje pjevački glavari i pjesme pohvalne i zahvalnice Bogu.  <span class="brojRetka" id="47">47</span>Zato je sav Izrael u vrijeme Zerubabela i u Nehemijino vrijeme dan za danom davao dijelove određene za pjevače i vratare. Davali su levitima posvećene darove, a leviti su davali sinovima Aronovim.</p></p></p></p>