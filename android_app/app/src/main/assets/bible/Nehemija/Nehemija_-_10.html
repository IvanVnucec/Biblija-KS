<h4>Obveze zajednice</h4><p class="pocetakParagrafa"> <span class="brojRetka" id="1">1</span>»I zbog svega toga obvezujemo se pismeno na vjernost.« Na zapečaćenoj ispravi stajala su imena naših knezova, levita i svećenika ...</p><p class="pocetakParagrafa"> <span class="brojRetka" id="2">2</span>Na zapečaćenoj ispravi su bili: namjesnik Nehemija, sin Hakalijin, i Sidkija,  <span class="brojRetka" id="3">3</span>Seraja, Azarja, Jeremija,  <span class="brojRetka" id="4">4</span>Pašhur, Amarja, Malkija,  <span class="brojRetka" id="5">5</span>Hatuš, Šebanija, Maluk,  <span class="brojRetka" id="6">6</span>Harim, Meremot, Obadja,  <span class="brojRetka" id="7">7</span>Daniel, Gineton, Baruk,  <span class="brojRetka" id="8">8</span>Mešulam, Abija, Mijamin,  <span class="brojRetka" id="9">9</span>Maazja, Bilgaj, Šemaja – to su svećenici.</p><p class="pocetakParagrafa"> <span class="brojRetka" id="10">10</span>Zatim leviti: Ješua, sin Azanijin, Binuj, od sinova Henadadovih – Kadmiel,  <span class="brojRetka" id="11">11</span>i braća njihova: Šekanija, Hodija, Kelita, Pelaja, Hanan,  <span class="brojRetka" id="12">12</span>Mika, Rehob, Hašabja,  <span class="brojRetka" id="13">13</span>Zakur, Šerebja, Šebanija,  <span class="brojRetka" id="14">14</span>Hodija, Bani, Beninu.</p><p class="pocetakParagrafa"> <span class="brojRetka" id="15">15</span>Glavari naroda: Paroš, Pahat Moab, Elam, Zatu, Bani,  <span class="brojRetka" id="16">16</span>Buni, Azgad, Bebaj,  <span class="brojRetka" id="17">17</span>Adonija, Bigvaj, Adin,  <span class="brojRetka" id="18">18</span>Ater, Ezekija, Azur,  <span class="brojRetka" id="19">19</span>Hodija, Hašum, Besaj,  <span class="brojRetka" id="20">20</span>Harif, Anatot, Nebaj,  <span class="brojRetka" id="21">21</span>Magpijaš, Mešulam, Hazir,  <span class="brojRetka" id="22">22</span>Mešezabel, Sadok, Jadua,  <span class="brojRetka" id="23">23</span>Pelatja, Hanan, Anaja,  <span class="brojRetka" id="24">24</span>Hošea, Hananija, Hašub,  <span class="brojRetka" id="25">25</span>Haloheš, Pilha, Šobek,  <span class="brojRetka" id="26">26</span>Rehum, Hašabna, Maaseja,  <span class="brojRetka" id="27">27</span>Ahija, Hanan, Anan,  <span class="brojRetka" id="28">28</span>Maluk, Harim, Baana.</p><p class="pocetakParagrafa"> <span class="brojRetka" id="29">29</span>... ali i ostali narod, svećenici, leviti – vratari, pjevači, netinci – i svi koji su se prema Zakonu Božjem odvojili od zemaljskih naroda, a i njihove žene, sinovi i kćeri, svi koji su bili sposobni da razumiju,  <span class="brojRetka" id="30">30</span>priključili su se svojoj braći i glavarima te su se obvezali prisegom i zakletvom da će stupati prema Zakonu Božjem, koji je dan po rukama Mojsija, sluge Božjega, i da će držati i vršiti sve zapovijedi Jahve, Boga našega, njegove naredbe i zakone.</p><p class="pocetakParagrafa"> <span class="brojRetka" id="31">31</span>I osobito: da nećemo davati svojih kćeri narodima zemaljskim i njihovih kćeri nećemo uzimati svojim sinovima.</p><p class="pocetakParagrafa"> <span class="brojRetka" id="32">32</span>I ako narodi zemlje donesu na prodaju robu ili kakvo god žito u dan subotnji, mi ništa nećemo od njih kupovati u subotu ni u drugi posvećeni dan.</p><p class="pocetakParagrafa">Svake sedme godine ostavljat ćemo zemlju da počine i otpuštati dugove svake ruke.</p><p class="pocetakParagrafa"> <span class="brojRetka" id="33">33</span>Uzeli smo kao obvezu: da ćemo svake godine davati trećinu šekela za bogoslužje u domu Boga svojega:  <span class="brojRetka" id="34">34</span>za postavljeni kruh, za trajne prinosnice i za svagdanje paljenice, za žrtve subotnje, mladog mjeseca, blagdanske i za okajnice, da se pomiri Izrael; i za svaku službu u domu Boga našega.  <span class="brojRetka" id="35">35</span>Mi svećenici, leviti i narod bacili smo ždrijeb za prinos drva koja treba da određenog dana svake godine prema svojim obiteljima donosimo u dom Boga našega za vatru na žrtveniku Jahve, Boga našega, kako je zapisano u Zakonu;  <span class="brojRetka" id="36">36</span>da ćemo svake godine donositi u dom Jahvin prvine od plodova zemlje i prve plodove svakoga drveta  <span class="brojRetka" id="37">37</span>i prvorođene sinove i prvine svoje stoke, kako je to pisano u Zakonu – prvine od krupne i sitne stoke neka se odnose u dom Boga našega, jer su određene svećenicima koji služe u domu Boga našega.  <span class="brojRetka" id="38">38</span>Povrh toga prvine svojih naćava, plodova svakog drveta, novoga vina i ulja nosit ćemo svećenicima u sobe doma Boga našega; a desetinu od svoje zemlje levitima, jer leviti uzimaju desetinu u svim mjestima gdje radimo.  <span class="brojRetka" id="39">39</span>Svećenik, sin Aronov, neka prati levite kad skupljaju desetinu. Leviti neka donose desetinu desetine u dom Boga našega, u sobe riznice,  <span class="brojRetka" id="40">40</span>jer su onamo dužni, Izraelci i leviti donositi prinos od žita, vina i ulja. Ondje se nalaze posude svetišta, svećenici u službi, vratari i pjevači.</p><p class="pocetakParagrafa">Nećemo više zanemarivati doma Boga svojega.</p>