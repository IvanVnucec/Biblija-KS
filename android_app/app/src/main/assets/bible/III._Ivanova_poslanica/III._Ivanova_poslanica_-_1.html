<h4>Pozdrav</h4><p class="pocetakParagrafa"> <span class="brojRetka" id="1">1</span>Starješina ljubljenom Gaju koga ljubim u Istini.</p><p class="noviRedak"> <h4>Pohvala Gaju</h4><p class="pocetakParagrafa"> <span class="brojRetka" id="2">2</span>Ljubljeni!</p><p class="pocetakParagrafa">Želim ti u svemu dobro i da budeš zdrav, kao što je dobro tvojoj duši.  <span class="brojRetka" id="3">3</span>Veoma se obradovah kada dođoše braća i posvjedočiše za tvoju istinu: kako ti živiš po Istini.  <span class="brojRetka" id="4">4</span>Čuti da moja djeca po Istini žive! – nema mi veće radosti od toga.  <span class="brojRetka" id="5">5</span>Ljubljeni, pravi si vjernik u svemu što činiš za braću, i to za došljake.  <span class="brojRetka" id="6">6</span>Oni posvjedočiše tvoju ljubav pred Crkvom i dobro ćeš učiniti ako ih ispratiš Boga dostojno.  <span class="brojRetka" id="7">7</span>Jer poradi Imena iziđoše i ne primaju ništa od pogana.  <span class="brojRetka" id="8">8</span>Mi smo dakle dužni takve primati da budemo suradnici Istine.</p><p class="noviRedak"> <h4>Prijekor Diotrefu</h4><p class="pocetakParagrafa"> <span class="brojRetka" id="9">9</span>Pisao sam nešto Crkvi: ali Diotref, koji hoće da bude prvi među njima, ne prima nas.  <span class="brojRetka" id="10">10</span>Zato ako dođem, spočitnut ću mu djela koja čini naklapajući zlobne riječi o nama. Ni to mu nije dosta, nego ne prima braće, a onima koji bi to htjeli, brani i izgoni ih iz Crkve.</p><p class="noviRedak"> <h4>Svjedočanstvo o Demetriju</h4><p class="pocetakParagrafa"> <span class="brojRetka" id="11">11</span>Ljubljeni! Ne nasljeduj zlo, nego dobro. Tko dobro čini, od Boga je; tko zlo čini, nije vidio Boga.  <span class="brojRetka" id="12">12</span>Za Demetrija svjedoče svi, i sama Istina, a i mi svjedočimo. A znaš da je naše svjedočanstvo istinito.</p><p class="noviRedak"> <h4>Zaglavak</h4><p class="pocetakParagrafa"> <span class="brojRetka" id="13">13</span>Mnogo bih ti imao pisati, ali neću da ti pišem crnilom i perom.  <span class="brojRetka" id="14">14</span>Nadam se da ću te uskoro vidjeti pa ćemo iz usta u usta govoriti.</p><p class="pocetakParagrafa"> <span class="brojRetka" id="15">15</span>Mir tebi!</p><p class="pocetakParagrafa">Pozdravljaju te prijatelji.</p><p class="pocetakParagrafa">Pozdravi prijatelje poimence.</p></p></p></p></p>