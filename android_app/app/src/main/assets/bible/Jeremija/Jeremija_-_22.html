<p class="pocetakParagrafa"> <span class="brojRetka" id="1">1</span>Ovako govori Jahve: »Siđi u palaču kralja judejskoga i objavi ondje ovu riječ.  <span class="brojRetka" id="2">2</span>Reci: Slušaj riječ Jahvinu, kralju judejski, koji sjediš na prijestolju Davidovu, ti i tvoje sluge i tvoj narod koji ulaze na ova vrata.  <span class="brojRetka" id="3">3</span>Ovako govori Jahve: ‘Činite pravo i pravicu, izbavite potlačene iz ruku tlačitelja! Ne činite krivo strancu, siroti, udovici, ne tlačite ih i ne prolijevajte krvi nedužne na ovome mjestu.  <span class="brojRetka" id="4">4</span>Jer budete li se istinski vladali po riječi ovoj, na vrata ovog dvora ulazit će kraljevi što sjede na prijestolju Davidovu, voze se na kolima i jašu na konjima – oni, njihove sluge i njihov narod.  <span class="brojRetka" id="5">5</span>Ako pak ne poslušate ovih riječi, zaklinjem se sobom’ – riječ je Jahvina – ‘da ću taj dvor pretvoriti u ruševinu!’«</p><p class="pocetakParagrafa"> <span class="brojRetka" id="6">6</span>Jer ovako govori Jahve o dvoru kralja judejskoga:</p><p class="stih1">»Ti si za me Gilead,</p><p class="stih2">vrh libanonski.</p><p class="stih1">Ali, uistinu, pretvorit ću te u pustinju,</p><p class="stih2">u grad nenastanjen.</p><p class="stih1"> <span class="brojRetka" id="7">7</span>Spremit ću protiv tebe zatirače,</p><p class="stih2">svakoga s oružjem njegovim,</p><p class="stih1">nek’ posijeku izabrane ti cedrove</p><p class="stih2">i u vatru ih pobacaju.«</p><p class="pocetakParagrafa"> <span class="brojRetka" id="8">8</span>Mnoštvo će narodâ prolaziti mimo taj grad i pitat će jedan drugoga: »Zašto je Jahve tako postupio s ovim velikim gradom?«  <span class="brojRetka" id="9">9</span>Odgovorit će im: »Jer su ostavili Savez Jahve, Boga svoga, klanjali se drugim bogovima i služili im.«</p><h4>Protiv raznih kraljeva: Protiv Joahaza</h4><p class="stih1"> <span class="brojRetka" id="10">10</span>Ne oplakujte mrtvoga,</p><p class="stih2">ne jadikujte za njim.</p><p class="stih1">Radije plačite za onim koji odlazi,</p><p class="stih2">jer se nikad više neće vratiti</p><p class="stih2">ni rodne grude vidjeti.</p><p class="pocetakParagrafa"> <span class="brojRetka" id="11">11</span>Jer ovako govori Jahve o Šalumu, sinu Jošijinu, kralju judejskomu, koji kraljevaše mjesto oca svoga i morade otići iz ovoga mjesta: »Nikad se više neće vratiti,  <span class="brojRetka" id="12">12</span>nego će umrijeti u mjestu kamo ga izagnaše, a ovu zemlju nikad više neće vidjeti.«</p><h4>Protiv Jojakima</h4><p class="stih1"> <span class="brojRetka" id="13">13</span>»Jao onom koji kuću gradi nepravedno</p><p class="stih2">i gornje odaje diže bez prava;</p><p class="stih1">koji bližnjega tjera na tlaku</p><p class="stih2">i plaću mu ne isplaćuje;</p><p class="stih1"> <span class="brojRetka" id="14">14</span>koji kaže: ‘Sagradit ću sebi kuću prostranu</p><p class="stih2">i prozračne gornje odaje!’,</p><p class="stih1">koji probija prozore,</p><p class="stih2">oblaže ih cedrovinom</p><p class="stih2">crveno obojenom.</p><p class="stih1"> <span class="brojRetka" id="15">15</span>Jesi li zato kralj</p><p class="stih2">što se cedrom razmećeš?</p><p class="stih1">Nije li ti i otac jeo i pio,</p><p class="stih2">ali je činio pravo i pravicu</p><p class="stih2">i zato mu bješe dobro.</p><p class="stih1"> <span class="brojRetka" id="16">16</span>Branio je pravo siromaha i jadnika,</p><p class="stih2">i zato mu bješe dobro.</p><p class="stih1">Zar ne znači to mene poznavati?«</p><p class="stih2">– riječ je Jahvina.</p><p class="stih1"> <span class="brojRetka" id="17">17</span>»Ali tvoje oči i srce</p><p class="stih2">idu samo za dobitkom,</p><p class="stih1">da krv nevinu prolijevaš,</p><p class="stih2">da nasilje činiš i krivdu.«</p><p class="pocetakParagrafa"> <span class="brojRetka" id="18">18</span>Zato ovako govori Jahve o Jojakimu, sinu Jošijinu, kralju judejskom:</p><p class="stih1">»Za njim neće naricati:</p><p class="stih2">‘Jao, brate moj! Jao, sestro moja!’</p><p class="stih1">Za njim neće naricati:</p><p class="stih2">‘Jao, gospodaru! Jao, veličanstvo!’</p><p class="stih1"> <span class="brojRetka" id="19">19</span>Pokopat će ga k’o magarca,</p><p class="stih2">izvući ga i baciti izvan vrata Jeruzalema.«</p><h4>Protiv Jojakina</h4><p class="stih1"> <span class="brojRetka" id="20">20</span>»Popni se na Libanon i viči,</p><p class="stih2">po Bašanu nek’ se ori glas,</p><p class="stih1">s Abarima buči,</p><p class="stih2">jer svi su tvoji prijatelji slomljeni!</p><p class="stih1"> <span class="brojRetka" id="21">21</span>Lijepo sam te svjetovao u danima mirnim,</p><p class="stih2">al’ ti mi reče: ‘Neću slušati!’</p><p class="stih1">Tako se vladaš od mladosti:</p><p class="stih2">ne slušaš glasa mojega.</p><p class="stih1"> <span class="brojRetka" id="22">22</span>Sve će tvoje pastire vjetar popasti,</p><p class="stih2">a ljubavnici će tvoji u izgnanstvo.</p><p class="stih1">Tada ćeš se stidjet’ i sramiti</p><p class="stih2">zbog sve pakosti svoje.</p><p class="stih1"> <span class="brojRetka" id="23">23</span>Ti što prebivaš na Libanonu,</p><p class="stih2">ti što se gnijezdiš po cedrovima,</p><p class="stih1">kako li ćeš stenjati kad bolovi te spopadnu,</p><p class="stih2">trudovi rodilje.</p><p class="pocetakParagrafa"> <span class="brojRetka" id="24">24</span>Života mi moga« – riječ je Jahvina – »kad bi Konija, sin Jojakimov, kralj judejski, bio pečatnjak na mojoj desnici, ja bih ga strgao s prsta.  <span class="brojRetka" id="25">25</span>Dat ću te u ruke onima koji ti rade o glavi, u ruke onima pred kojima dršćeš, u ruke Nabukodonozora, kralja babilonskog, i u ruke Kaldejaca.  <span class="brojRetka" id="26">26</span>I bacit ću tebe i majku koja te rodila u drugu zemlju gdje se niste rodili; tamo ćete umrijeti.  <span class="brojRetka" id="27">27</span>Ali u zemlju u koju čeznu da se vrate neće se vratiti!«</p><p class="stih1"> <span class="brojRetka" id="28">28</span>Ta zar je taj čovjek Konija</p><p class="stih2">sud prezren, razbijen?</p><p class="stih2">Il’ posuda što nikom se ne sviđa?</p><p class="stih1">Zašto bjehu protjerani on i potomstvo,</p><p class="stih2">prognani u zemlju koja im je posve neznana?</p><p class="stih1"> <span class="brojRetka" id="29">29</span>Zemljo, zemljo, zemljo,</p><p class="stih2">poslušaj riječ Jahvinu.</p><p class="stih1"> <span class="brojRetka" id="30">30</span>Ovako govori Jahve:</p><p class="stih1">»Upišite za ovoga čovjeka: </p><p class="stih2">‘Bez djece. Život mu se nije posrećio.</p><p class="stih1">Nitko od potomstva njegova </p><p class="stih2">neće sjesti na prijesto Davidov</p><p class="stih2">ni vladati Judejom.’«</p>