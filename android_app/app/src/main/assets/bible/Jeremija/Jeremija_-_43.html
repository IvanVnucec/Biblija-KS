<p class="pocetakParagrafa"> <span class="brojRetka" id="1">1</span>Kad je Jeremija svemu narodu kazao sve riječi Jahve, Boga njihova, sve one riječi radi kojih ga je Jahve, Bog njihov, k njima poslao,  <span class="brojRetka" id="2">2</span>Azarja, sin Hošajin, i Johanan, sin Kareahov, i svi oni drski ljudi odgovoriše Jeremiji: »Laži nam govoriš. Nije te poslao Jahve da nam govoriš: ‘Ne idite u Egipat da se ondje nastanite’,  <span class="brojRetka" id="3">3</span>nego Baruh, sin Nerijin, podgovori te da nas predaš u ruke Kaldejcima koji će nas pogubiti ili odvesti u sužanjstvo babilonsko!«</p><p class="pocetakParagrafa"> <span class="brojRetka" id="4">4</span>I Johanan, sin Kareahov, i svi zapovjednici i sav narod ne poslušaše glasa Jahvina da ostanu u zemlji judejskoj.  <span class="brojRetka" id="5">5</span>Nego Johanan, sin Kareahov, i vojni zapovjednici povedoše sav ostatak Judin, one što se vratiše iz zemalja kamo bijahu izagnani, da se nastane u zemlji judejskoj:  <span class="brojRetka" id="6">6</span>muževe, žene i djecu i sve kraljevske kćeri i sve ljude koje je Nebuzaradan, zapovjednik tjelesne straže, ostavio kod Gedalije, sina Šafanova sina Ahikama, pa i proroka Jeremiju, i Baruha, sina Nerijina,  <span class="brojRetka" id="7">7</span>te se oni iseliše u Egipat, jer ne slušahu glasa Jahvina. I tako dođoše u Tafnis.</p><p class="noviRedak"> <h4>Jeremijino proročanstvo o upadu Nabukodonozora u Egipat</h4><p class="pocetakParagrafa"> <span class="brojRetka" id="8">8</span>U Tafnisu dođe riječ Jahvina Jeremiji:  <span class="brojRetka" id="9">9</span>»Uzmi u ruke velikoga kamenja i ugradi ga, pred svim Judejcima, žbukom u pločnik što je pred ulazom u faraonov dvor.  <span class="brojRetka" id="10">10</span>I reci im: Ovako govori Jahve nad vojskama, kralj Izraelov: ‘Evo šaljem po slugu svojega Nabukodonozora, kralja babilonskoga. On će postaviti prijestolje na ovo kamenje što sam ga ugradio i nad njim će razapeti svoju nebnicu.  <span class="brojRetka" id="11">11</span>Da, doći će i udarit će na zemlju egipatsku:</p><p class="stih1">Tko je za smrt, u smrt!</p><p class="stih2">Tko za izgnanstvo, u izgnanstvo!</p><p class="stih2">Tko za mač, pod mač!</p><p class="pocetakParagrafa"> <span class="brojRetka" id="12">12</span>On će vatrom sažeći hramove bogova egipatskih, spalit će i izagnati bogove, očistit će zemlju egipatsku kao što pastir svoj plašt otrijebi od buha. I onda će, nesmetan, odavde otići.  <span class="brojRetka" id="13">13</span>Porazbijat će spomenike hrama Sunca koji je u Heliopolu, a hramove bogova egipatskih ognjem će spaliti.’«</p></p>