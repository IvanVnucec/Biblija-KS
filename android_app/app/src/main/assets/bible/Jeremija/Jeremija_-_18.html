<h4>Jeremija kod lončara</h4><p class="pocetakParagrafa"> <span class="brojRetka" id="1">1</span>Ovo je riječ koju Jahve uputi Jeremiji:  <span class="brojRetka" id="2">2</span>»Ustani i siđi u kuću lončarovu – ondje ću ti objaviti svoje riječi.«  <span class="brojRetka" id="3">3</span>Siđoh, dakle, u kuću lončarovu, upravo je radio na lončarskom kolu.  <span class="brojRetka" id="4">4</span>I kako bi se koji sud što bi ga načinio od ilovače u ruci lončarovoj pokvario, on bi opet od nje pravio drugi – već kako se lončaru svidjelo da napravi.  <span class="brojRetka" id="5">5</span>I dođe mi riječ Jahvina:  <span class="brojRetka" id="6">6</span>»Ne mogu li i ja s vama činiti kao ovaj lončar, dome Izraelov?« – riječ je Jahvina. »Evo, kao ilovača u ruci lončarovoj, i vi ste u mojoj ruci, dome Izraelov.  <span class="brojRetka" id="7">7</span>Objavim li jednom kojem narodu ili kojem kraljevstvu da ću ga iskorijeniti, uništiti i razoriti,  <span class="brojRetka" id="8">8</span>i taj se narod, protiv kojeg sam govorio, obrati od opačina i zloća, tada ću se ja pokajati za zlo koje mu bijah namijenio.  <span class="brojRetka" id="9">9</span>Objavim li kojem narodu, ili kojem kraljevstvu, da ću ga izgraditi i posaditi,  <span class="brojRetka" id="10">10</span>a on stane činiti što je zlo u mojim očima, ne slušajući glasa mojega, pokajat ću se za dobro koje sam im obećao.  <span class="brojRetka" id="11">11</span>Zato sada reci Judejcima i Jeruzalemcima: ‘Ovako govori Jahve: Evo, spremam vam zlo i snujem protiv vas osnove. Vratite se, dakle, svaki sa svoga zlog puta i popravite svoje putove i svoja djela.’  <span class="brojRetka" id="12">12</span>Ali oni vele: ‘Uzalud! Mi ćemo radije provoditi svoje osnove i činiti svaki po okorjelosti zlog srca svojega.’«</p><h4>Izrael zaboravlja Jahvu</h4><p class="stih1"> <span class="brojRetka" id="13">13</span>Ovako govori Jahve:</p><p class="stih1">»Propitajte se po narodima:</p><p class="stih2">je li itko takvo što čuo?</p><p class="stih1">Toliku grozotu učini</p><p class="stih2">djevica Izraelova.</p><p class="stih1"> <span class="brojRetka" id="14">14</span>Nestaje li s gorske vrleti</p><p class="stih2">snijeg libanonski?</p><p class="stih1">Mogu li presušiti vode daleke</p><p class="stih2">što studene teku?</p><p class="stih1"> <span class="brojRetka" id="15">15</span>A narod moj mene zaboravi!</p><p class="stih2">Kâd prinose ništavnosti,</p><p class="stih1">posrnuše na putovima svojim,</p><p class="stih2">na stazama drevnim,</p><p class="stih1">i hode stazama</p><p class="stih2">i putem neprohodnim.</p><p class="stih1"> <span class="brojRetka" id="16">16</span>I tako su zemlju u pustoš obratili,</p><p class="stih2">na vječnu porugu,</p><p class="stih1">da se nad njom zgraža svaki prolaznik</p><p class="stih2">glavom mašući.</p><p class="stih1"> <span class="brojRetka" id="17">17</span>Razvitlat ću ih pred neprijateljem,</p><p class="stih2">kao istočnjak;</p><p class="stih1">leđa, a ne lice, ja ću im pokazati</p><p class="stih2">u dan njine propasti.«</p><p class="noviRedak"> <h4>Urota protiv Jeremije</h4><p class="pocetakParagrafa"> <span class="brojRetka" id="18">18</span>I rekoše: »Hajdemo da se urotimo protiv Jeremije, jer svećeniku ne može nestati Zakona, ni mudrome savjeta, ni proroku besjede. Hajde, udarimo ga njegovim jezikom i pazimo budno na svaku riječ njegovu.«</p><p class="noviRedak"> </p><p class="stih1"> <span class="brojRetka" id="19">19</span>Poslušaj me, o Jahve,</p><p class="stih2">i čuj što govore moji protivnici.</p><p class="stih1"> <span class="brojRetka" id="20">20</span>Ta zar se dobro uzvraća zlim?</p><p class="stih2">A oni mi jamu kopaju!</p><p class="stih1">Sjeti se kako stajah pred licem tvojim</p><p class="stih2">da u tebe milost tražim za njih,</p><p class="stih2">da odvratim od njih jarost tvoju.</p><p class="stih1"> <span class="brojRetka" id="21">21</span>Zato im djecu izruči gladi,</p><p class="stih2">maču ih predaj!</p><p class="stih1">Neka im žene ostanu jalove i udovice,</p><p class="stih2">neka im kuga pobije muževe,</p><p class="stih2">a mladići neka od mača u boju poginu.</p><p class="stih1"> <span class="brojRetka" id="22">22</span>Neka se prolomi vapaj iz kuća njihovih</p><p class="stih2">kad iznenada na njih dovedeš čete pljačkaša.</p><p class="stih1">Jer oni iskopaše jamu da me uhvate,</p><p class="stih2">nogama mojim u potaji zamke namjestiše.</p><p class="stih1"> <span class="brojRetka" id="23">23</span>Ti, o Jahve, znadeš</p><p class="stih2">sav njihov naum ubilački protiv mene.</p><p class="stih1">Ne oprosti im bezakonja njihova,</p><p class="stih2">ne izbriši im grijeha pred sobom.</p><p class="stih1">Neka padnu pred licem tvojim,</p><p class="stih2">obračunaj s njima u dan gnjeva svoga!</p></p>