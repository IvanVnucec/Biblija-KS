<h4>Sreća zlikovaca</h4><p class="pocetakParagrafa"> <span class="brojRetka" id="1">1</span>Prepravedan si, Jahve,</p><p class="stih2">da bih se mogao s tobom parbiti.</p><p class="stih2">Samo bih jedno s tobom raspravio:</p><p class="stih1">Zašto je put zlikovaca uspješan?</p><p class="stih2">Zašto podmuklice uživaju mir?</p><p class="stih1"> <span class="brojRetka" id="2">2</span>Ti si ih posadio, i oni se ukorijeniše,</p><p class="stih2">rastu i plod donose.</p><p class="stih1">Al’ si bliz samo ustima njihovim,</p><p class="stih2">a daleko im od srca.</p><p class="stih1"> <span class="brojRetka" id="3">3</span>No ti, Jahve, mene poznaješ i vidiš;</p><p class="stih2">ispitao si srce moje,</p><p class="stih2">ono je s tobom.</p><p class="stih1">Odvedi ih kao jagnjad na klanje,</p><p class="stih2">sačuvaj ih za dan pokolja.</p><p class="pocetakParagrafa"> <span class="brojRetka" id="4">4</span>Dokle će zemlja tugovati, dokle će trava na svem polju sahnuti? Zbog opačine njezinih stanovnika ugiba stoka i ptice!</p><p class="stih1">Jer govore:</p><p class="stih2">»Bog ne vidi naših putova.«</p><p class="stih1"> <span class="brojRetka" id="5">5</span>Ako s pješacima trčeći sustaješ,</p><p class="stih2">kako ćeš se s konjima utrkivati?</p><p class="stih1">Kad ni u mirnoj zemlji nemaš uzdanja,</p><p class="stih2">kako ćeš onda kroz guštare jordanske?</p><p class="stih1"> <span class="brojRetka" id="6">6</span>Jer su i braća tvoja i obitelj tvoja</p><p class="stih2">licemjerni prema tebi!</p><p class="stih1">I oni te iza leđa ocrnjuju</p><p class="stih2">na sva usta.</p><p class="stih1">Ne vjeruj im</p><p class="stih2">kad ti zbore umilno.</p><h4>Žalbe Jahvine nad poharanom baštinom</h4><p class="stih1"> <span class="brojRetka" id="7">7</span>Ostavih dom svoj,</p><p class="stih2">napustih baštinu svoju;</p><p class="stih1">miljenicu srca svoga</p><p class="stih2">dadoh u ruke dušmana njenih.</p><p class="stih1"> <span class="brojRetka" id="8">8</span>Baština moja postade za me</p><p class="stih2">kao lav u šumi.</p><p class="stih1">Zarikao je na me,</p><p class="stih2">zato ga zamrzih.</p><p class="stih1"> <span class="brojRetka" id="9">9</span>Zar je baština moja šarena ptica</p><p class="stih2">oko koje odasvud druge slijeću?</p><p class="stih1">Hajde, skupite se, sve divlje zvijeri,</p><p class="stih2">dođite žderati.</p><p class="stih1"> <span class="brojRetka" id="10">10</span>Mnogi pastiri opustošiše moj vinograd,</p><p class="stih2">zgaziše nasljedstvo moje;</p><p class="stih1">dragu mi baštinu</p><p class="stih2">pretvoriše u golu pustinju,</p><p class="stih1"> <span class="brojRetka" id="11">11</span>pretvoriše u pustoš,</p><p class="stih2">žalosna je pustoš preda mnom.</p><p class="stih1">Sva je zemlja pusta</p><p class="stih2">jer nikog u srce ne dira.</p><p class="stih1"> <span class="brojRetka" id="12">12</span>Preko svih goleti pustinjskih</p><p class="stih2">nagrnuše pustošnici.</p><p class="stih1">Jer u Jahve je mač što proždire:</p><p class="stih2">s jednog kraja zemlje do drugog</p><p class="stih2">nema mira nijednome tijelu.</p><p class="stih1"> <span class="brojRetka" id="13">13</span>Sijahu pšenicu, a požeše trnje:</p><p class="stih2">iscrpli se bez koristi.</p><p class="stih1">Stide se uroda svoga</p><p class="stih2">sve zbog jarosti Jahvine.</p><p class="noviRedak"> <h4>Sud i spasenje susjednih naroda</h4><p class="pocetakParagrafa"> <span class="brojRetka" id="14">14</span>Ovako govori Jahve: »Sve zle susjede svoje, koji su dirnuli u baštinu što sam je dao narodu svome Izraelu, ja ću iščupati iz zemlje njihove. Ali dom Judin iščupat ću iz njih.  <span class="brojRetka" id="15">15</span>A kad ih iščupam, ponovo ću im se smilovati i povesti natrag, svakoga na baštinu i zemlju njegovu.  <span class="brojRetka" id="16">16</span>Pa ako doista nauče putove naroda mojega i stanu se zaklinjati imenom mojim – ‘Živoga mi Jahve’ – kao što su učili moj narod da se zaklinje Baalom, tada će se opet nastaniti usred naroda moga.  <span class="brojRetka" id="17">17</span>Ako pak ne poslušaju, onda ću takav narod potpuno iščupati i zatrti« – riječ je Jahvina.</p></p>