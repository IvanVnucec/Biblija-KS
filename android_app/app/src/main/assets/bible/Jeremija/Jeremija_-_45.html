<h4>Riječ utjehe Baruhu</h4><p class="pocetakParagrafa"> <span class="brojRetka" id="1">1</span>Riječ koju uputi Jeremija proroku Baruhu, sinu Nerijinu, dok je on te riječi iz usta Jeremijinih pisao u knjigu, četvrte godine Jojakima, sina Jošijina, kralja judejskoga:  <span class="brojRetka" id="2">2</span>Ovako govori Jahve, Bog Izraelov, za tebe, Baruše:  <span class="brojRetka" id="3">3</span>»Jer si rekao: ‘Jao meni jer mi Jahve dodaje nevolju na nevolju. Sustadoh uzdišući i ne mogu naći mira!’  <span class="brojRetka" id="4">4</span>Ovako govori Jahve: ‘Evo, što sam sagradio, porušit ću, što sam zasadio, iščupat ću – po svoj zemlji!  <span class="brojRetka" id="5">5</span>A ti tražiš za se čudesa! Ne traži toga! Jer, gle, svalit ću zlo na sve živo’ – riječ je Jahvina. ‘A tebi ću kao plijen pokloniti život tvoj na svim mjestima kamo dođeš.’«</p>