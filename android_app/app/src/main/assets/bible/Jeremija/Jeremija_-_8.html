<p class="pocetakParagrafa"> <span class="brojRetka" id="1">1</span>»U ono vrijeme« – riječ je Jahvina – »povadit će iz grobova kosti kraljeva judejskih, kosti knezova njezinih, kosti svećenika, kosti proroka i kosti žitelja jeruzalemskih.  <span class="brojRetka" id="2">2</span>I razasut će ih prema Suncu, prema Mjesecu i prema svoj Vojsci nebeskoj, koje ljubljahu, kojima služahu, koje slijeđahu, koje za savjet pitahu i kojima se klanjahu. I neće ih pokupiti i sahraniti; ostat će kao gnoj po zemlji.  <span class="brojRetka" id="3">3</span>Tada će svima onima što preostanu od tih zlih plemena, po svim mjestima kuda ih rasprših, smrt biti milija od života« – riječ je Jahve nad vojskama.</p><h4>Prijetnje, jadikovke, pouke</h4><p class="stih1"> <span class="brojRetka" id="4">4</span>»Reci im: Ovako govori Jahve:</p><p class="stih1">‘Padne li tko, neće li opet ustati,</p><p class="stih2">zaluta li, neće li se opet vratiti?</p><p class="stih1"> <span class="brojRetka" id="5">5</span>Zašto onda taj narod luta</p><p class="stih2">uporno i neprekidno?</p><p class="stih1">Čvrsto se drže laži,</p><p class="stih2">neće da se obrate.</p><p class="stih1"> <span class="brojRetka" id="6">6</span>Pazio sam i osluškivao:</p><p class="stih2">Ne govore kako valja.</p><p class="stih1">Nitko se ne kaje zbog pakosti svoje,</p><p class="stih2">i ne govori ‘Što učinih?’</p><p class="stih1">Svatko je skrenuo trku svoju</p><p class="stih2">kao konj kad u boj nagne.</p><p class="stih1"> <span class="brojRetka" id="7">7</span>Čak i roda pod nebom</p><p class="stih2">zna svoje vrijeme,</p><p class="stih1">grlica, lastavica i ždral</p><p class="stih2">drže se vremena kad se moraju vratiti.</p><p class="stih1">A moj narod ne poznaje</p><p class="stih2">suda Jahvina.’«</p><h4>Protiv svećenikâ i lažnih proroka</h4><p class="stih1"> <span class="brojRetka" id="8">8</span>Kako možete tvrditi: »Mi smo mudri,</p><p class="stih2">u nas je Zakon Jahvin!«</p><p class="stih1">Zaista, u laž ga je pretvorila</p><p class="stih2">lažljiva pisaljka pisara!</p><p class="stih1"> <span class="brojRetka" id="9">9</span>Mudraci će biti osramoćeni,</p><p class="stih2">prestravljeni i uhvaćeni u zamku.</p><p class="stih1">Gle, oni prezreše riječ Jahvinu!</p><p class="stih2">A njihova mudrost – što im koristi?</p><h4>Ponavljanje ulomka</h4><p class="stih1"> <span class="brojRetka" id="10">10</span>»Zato ću žene njihove dati strancima,</p><p class="stih2">a vaša polja osvajačima.</p><p class="stih1">Jer od najmanjeg do najvećega</p><p class="stih2">svi gramze za plijenom,</p><p class="stih1">od prorokâ do svećenikâ</p><p class="stih2">svi su varalice.</p><p class="stih1"> <span class="brojRetka" id="11">11</span>I olako liječe ranu naroda mojega</p><p class="stih2">vičući: ‘Mir! Mir!’</p><p class="stih2">Ali mira nema.</p><p class="stih1"> <span class="brojRetka" id="12">12</span>Neka se postide što gnusobu počiniše,</p><p class="stih2">no oni više ne znaju što je stid,</p><p class="stih2">ne umiju se više crvenjeti.</p><p class="stih1">Zato će popadati s onima što padaju,</p><p class="stih2">srušit će se kad stanem kažnjavati«</p><p class="stih2">– govori Jahve.</p><h4>Prijetnja lozi Judinoj</h4><p class="stih1"> <span class="brojRetka" id="13">13</span>»Htjedoh u berbu k njima« – riječ je Jahvina –</p><p class="stih2">»a ono ni grozda na trsu,</p><p class="stih1">ni smokve na smokvi;</p><p class="stih2">čak je i lišće uvelo.</p><p class="stih1">Zato ih predah</p><p class="stih2">onima što prolaze kraj njih.</p><p class="stih1"> <span class="brojRetka" id="14">14</span>‘Zašto još čekamo?</p><p class="stih2">Na okup!</p><p class="stih1">Zavucimo se u tvrde gradove</p><p class="stih2">da ondje izginemo,</p><p class="stih1">jer nas Jahve, Bog naš, zatire,</p><p class="stih2">napaja nas vodom otrovanom,</p><p class="stih2">jer zgriješismo protiv Jahve.</p><p class="stih1"> <span class="brojRetka" id="15">15</span>Nadasmo se miru, ali dobra nema,</p><p class="stih2">čekasmo vrijeme ozdravljenja, al’ evo užasa!</p><p class="noviRedak"> </p><p class="stih1"> <span class="brojRetka" id="16">16</span>Iz Dana dopire</p><p class="stih2">njištanje konja njegovih,</p><p class="stih1">od rzanja njegovih pastuha</p><p class="stih2">dršće zemlja sva.</p><p class="stih1">Dolaze da proždru zemlju i što je napunja,</p><p class="stih2">grad i žitelje u njemu.’</p><p class="stih1"> <span class="brojRetka" id="17">17</span>I gle, puštam na vas otrovnice</p><p class="stih2">protiv kojih nema čarolija;</p><p class="stih1">ujedat će vas«</p><p class="stih2">– riječ je Jahvina –</p><p class="stih1"> <span class="brojRetka" id="18">18</span>»lijeka biti neće.«</p><h4>Prorokova tužaljka zbog gladne godine</h4><p class="stih1">Bol me spopada,</p><p class="stih2">srce mi iznemoglo.</p><p class="stih1"> <span class="brojRetka" id="19">19</span>Evo zapomažu kćeri naroda moga</p><p class="stih2">iz zemlje daleke:</p><p class="stih1">»Zar Jahve nije više na Sionu?</p><p class="stih2">Kralj njegov?</p><p class="stih1">‘Zašto me razjariše svojim kipovima,</p><p class="stih2">ništavilima tuđinskim?’</p><p class="stih1"> <span class="brojRetka" id="20">20</span>Žetva prođe, minu ljeto,</p><p class="stih2">a mi nismo spašeni!«</p><p class="stih1"> <span class="brojRetka" id="21">21</span>Satrven sam što je kći naroda mojega satrvena,</p><p class="stih2">žalostan sam, stravom obuzet.</p><p class="stih1"> <span class="brojRetka" id="22">22</span>Zar u Gileadu nema balzama?</p><p class="stih2">Nema li ondje liječnika?</p><p class="stih1">Ta zašto ne dolazi</p><p class="stih2">ozdravljenje kćeri naroda mojega?</p><p class="stih1"> <span class="brojRetka" id="23">23</span>O, tko bi glavu moju pretvorio u vrelo,</p><p class="stih2">a oči moje u vrutak suza,</p><p class="stih1">danju i noću da plačem</p><p class="stih2">nad poginulima kćeri svoje,</p><p class="stih2">naroda svojega?!</p>