<p class="pocetakParagrafa"> <span class="brojRetka" id="1">1</span>Kad hoću Izraela liječiti,</p><p class="stih2">otkriva se bezakonje Efrajimovo</p><p class="stih2">i zloća Samarije;</p><p class="stih1">prijevarom se bave oni:</p><p class="stih2">tat u kuću provaljuje,</p><p class="stih2">a vani napadaju razbojnici.</p><p class="stih1"> <span class="brojRetka" id="2">2</span>I u srcu svome oni ne kažu</p><p class="stih2">da ja pamtim svu zlopakost njihovu!</p><p class="stih1">Ali djela su ih njihova sad opkolila,</p><p class="stih2">pred licem mojim ona stoje.</p><h4>Zavjera</h4><p class="stih1"> <span class="brojRetka" id="3">3</span>Svojom zloćom razveseljuju kralja,</p><p class="stih2">a knezove podlošću svojom.</p><p class="stih1"> <span class="brojRetka" id="4">4</span>Svi su oni preljubnici,</p><p class="stih2">kao peć su ražarena</p><p class="stih1">koju pekar više ne potpaljuje</p><p class="stih2">kad zamijesi tijesto pa dok ne ukisne.</p><p class="stih1"> <span class="brojRetka" id="5">5</span>U dan kralja našega knezovi obolješe od žestine vina,</p><p class="stih2">a on ruku pruža pijanima.</p><p class="stih1"> <span class="brojRetka" id="6">6</span>U zavjeri srce im se žari poput peći;</p><p class="stih2">svu noć njihova jarost drijema,</p><p class="stih2">ujutru se razgara k’o plam ognjeni;</p><p class="stih1"> <span class="brojRetka" id="7">7</span>poput peći svi se raspalili</p><p class="stih2">te proždiru svoje suce.</p><p class="stih1">Padoše svi njihovi kraljevi,</p><p class="stih2">a nijedan od njih zazvao me nije.</p><h4>Izrael se upropaštava pozivajući strance</h4><p class="stih1"> <span class="brojRetka" id="8">8</span>Efrajim se miješa s narodima,</p><p class="stih2">Efrajim je pogača što je ne prevrnuše.</p><p class="stih1"> <span class="brojRetka" id="9">9</span>Tuđinci proždiru snagu njegovu,</p><p class="stih2">a on toga i ne zna!</p><p class="stih1">Sjedine mu pobijeliše glavu,</p><p class="stih2">a on toga i ne zna!</p><p class="stih1"> <span class="brojRetka" id="10">10</span>Naprasitost Izraelova</p><p class="stih2">protiv njih samih svjedoči;</p><p class="stih1">i oni se ne vraćaju Jahvi, Bogu svome,</p><p class="stih2">i uza sve to oni ga ne traže!</p><p class="stih1"> <span class="brojRetka" id="11">11</span>Efrajim je kao golubica plaha i bez razuma;</p><p class="stih2">oni pozivaju Egipat, idu u Asiriju.</p><p class="stih1"> <span class="brojRetka" id="12">12</span>Kamo god otišli, na njih ću razapeti svoju mrežu,</p><p class="stih2">oborit ću ih kao ptice nebeske,</p><p class="stih2">za njihovu ih kazniti zloću.</p><h4>Nezahvalnost i kazna Izraela</h4><p class="stih1"> <span class="brojRetka" id="13">13</span>Teško njima jer od mene odbjegoše!</p><p class="stih2">Propast na njih jer se pobuniše protiv mene!</p><p class="stih1">Otkupit’ ih hoću, a oni protiv mene lažu.</p><p class="stih1"> <span class="brojRetka" id="14">14</span>Oni me ne prizivlju iz srca</p><p class="stih2">kada kukaju na svojim ležajima;</p><p class="stih1">razdiru svoje lice zbog žita i mošta,</p><p class="stih2">ali protiv mene se bune.</p><p class="stih1"> <span class="brojRetka" id="15">15</span>Dok sam im ja mišicu krijepio,</p><p class="stih2">oni su zlosti smišljali protiv mene!</p><p class="stih1"> <span class="brojRetka" id="16">16</span>Okreću se prema ništavostima,</p><p class="stih2">oni su poput varljiva lûka.</p><p class="stih1">Poradi razbješnjela jezika</p><p class="stih2">knezovi će im od mača pasti,</p><p class="stih2">bit će im to na ruglo u zemlji egipatskoj!</p>