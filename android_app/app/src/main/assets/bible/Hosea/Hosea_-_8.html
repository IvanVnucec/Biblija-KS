<h4>Uzbuna</h4><p class="pocetakParagrafa"> <span class="brojRetka" id="1">1</span>Trublju na usta,</p><p class="stih2">poput stražara na domu Jahvinu;</p><p class="stih1">jer oni moj savez prestupiše,</p><p class="stih2">otpadoše od moga zakona.</p><p class="stih1"> <span class="brojRetka" id="2">2</span>Meni viču:</p><p class="stih2">»Poznajemo te, Bože Izraelov.«</p><p class="stih1"> <span class="brojRetka" id="3">3</span>Ali je Izrael odbacio dobro,</p><p class="stih2">dušman će ga progoniti.</p><h4>Bezvlađe i idolopoklonstvo</h4><p class="stih1"> <span class="brojRetka" id="4">4</span>Kraljeve su postavljali bez mene,</p><p class="stih2">knezove birali bez znanja moga.</p><p class="stih1">Od srebra svog i zlata načiniše sebi kumire</p><p class="stih2">da budu uništeni.</p><p class="stih1"> <span class="brojRetka" id="5">5</span>Odbacih tvoje tele, Samarijo,</p><p class="stih2">na njih se gnjev moj rasplamtio.</p><p class="stih1">Dokle će ostati nečisti</p><p class="stih2">sinovi Izraelovi?</p><p class="stih1"> <span class="brojRetka" id="6">6</span>Umjetnik ga je neki načinio,</p><p class="stih2">i ono Bog nije.</p><p class="stih2">Prometnut će se u komadiće tele samarijsko.</p><p class="stih1"> <span class="brojRetka" id="7">7</span>Posijali su vjetar, i požet će oluju;</p><p class="stih2">žito im neće proklijati,</p><p class="stih2">neće brašna dati;</p><p class="stih1">ako ga i dade,</p><p class="stih2">proždrijet će ga tuđinci.</p><h4>Izrael se upropaštava pozivajući strance</h4><p class="stih1"> <span class="brojRetka" id="8">8</span>Progutan je Izrael,</p><p class="stih2">evo ga među narodima</p><p class="stih2">poput nevrijedne posude;</p><p class="stih1"> <span class="brojRetka" id="9">9</span>jer otiđoše k Asircu,</p><p class="stih2">divljem magarcu što sâm živi!</p><p class="stih2">Efrajim obdaruje milosnike.</p><p class="stih1"> <span class="brojRetka" id="10">10</span>Neka ih samo obdaruje,</p><p class="stih2">među narode ću ih sada razasuti:</p><p class="stih1">i doskora će uzdrhtati</p><p class="stih2">pod teretom kralja knezova.</p><h4>Protiv grešnog bogoslužja</h4><p class="stih1"> <span class="brojRetka" id="11">11</span>Žrtvenike je umnožio Efrajim,</p><p class="stih2">za grijeh su mu oni poslužili.</p><p class="stih1"> <span class="brojRetka" id="12">12</span>Da mu i tisuću zakona svojih napišem,</p><p class="stih2">oni ih smatraju tuđima.</p><p class="stih1"> <span class="brojRetka" id="13">13</span>Nek’ žrtvuju klanice što mi ih prinose,</p><p class="stih2">nek’ samo jedu meso!</p><p class="stih2">Jahvi se ne mile.</p><p class="stih1">Odsad će se spominjati bezakonja njihova</p><p class="stih2">i njihove će kazniti grijehe:</p><p class="stih2">u Egipat će se oni vratiti.</p><h4>Protiv raskošnih građevina</h4><p class="stih1"> <span class="brojRetka" id="14">14</span>Izrael je zaboravio tvorca svoga</p><p class="stih2">i sebi dvorove sagradio;</p><p class="stih1">Juda je namnožio</p><p class="stih2">gradove tvrde.</p><p class="stih1">Oganj ću pustiti na gradove njegove;</p><p class="stih2">vatra će mu dvorove progutati.</p>