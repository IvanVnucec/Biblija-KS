<h4>Iskvarenost Izraelova</h4><p class="pocetakParagrafa"> <span class="brojRetka" id="1">1</span>Opkolio me lažju Efrajim</p><p class="stih2"> i prijevarom Izraelov dom.</p><p class="stih1">A i Juda još je nestalan</p><p class="stih2">Bogu, Svecu vjernome.</p><p class="stih1"> <span class="brojRetka" id="2">2</span>Efrajim pase vjetar,</p><p class="stih2">za vjetrom istočnim trči cio dan,</p><p class="stih2">sve više je laži njegovih i nasilja.</p><p class="stih1">Savez sklapaju s Asirijom,</p><p class="stih2">ulje nose u Egipat.</p><h4>Protiv Jakova</h4><p class="stih1"> <span class="brojRetka" id="3">3</span>S Izraelom ima Jahve parnicu,</p><p class="stih2">kaznit će Jakova prema postupcima,</p><p class="stih2">vratit će mu po djelima njegovim.</p><p class="stih1"> <span class="brojRetka" id="4">4</span>Već u krilu materinu brata je potisnuo,</p><p class="stih2">u snazi muževnoj s Bogom se borio.</p><p class="stih1"> <span class="brojRetka" id="5">5</span>S anđelom se borio i nadvladao ga,</p><p class="stih2">plakao je i zaklinjao ga.</p><p class="stih1">Našao ga je u Betelu</p><p class="stih2">i ondje mu je govorio.</p><p class="noviRedak"> </p><p class="stih1"> <span class="brojRetka" id="6">6</span>Da, Jahve, Bog nad vojskama,</p><p class="stih2">Jahve je ime njegovo.</p><p class="stih1"> <span class="brojRetka" id="7">7</span>Ti se, dakle, Bogu svojem vrati,</p><p class="stih2">čuvaj ljubav i pravednost</p><p class="stih2">i u Boga se svoga uzdaj svagda!</p><h4>Pohlepa i kazna Izraelova</h4><p class="stih1"> <span class="brojRetka" id="8">8</span>U ruci je Kanaanu kriva tezulja,</p><p class="stih2">on voli zakidati.</p><p class="stih1"> <span class="brojRetka" id="9">9</span>I reče Efrajim: »Samo sam se obogatio,</p><p class="stih2">blago sam nagomilao.«</p><p class="stih1">Ali ništa mu od sveg dobitka neće ostati,</p><p class="stih2">jer se ogriješio bezakonjima.</p><h4>Izgledi za pomirenje</h4><p class="stih1"> <span class="brojRetka" id="10">10</span>Ja sam Jahve, Bog tvoj, sve od zemlje egipatske,</p><p class="stih2">još ću ti dati da stanuješ pod šatorima </p><p class="stih2">kao u dane Sastanka;</p><p class="stih1"> <span class="brojRetka" id="11">11</span>govorit ću prorocima,</p><p class="stih2">umnožit ću viđenja</p><p class="stih2">i po prorocima prispodobom učiti.</p><h4>Nove prijetnje</h4><p class="stih1"> <span class="brojRetka" id="12">12</span>Gilead je puko bezakonje,</p><p class="stih2">ispraznost sama;</p><p class="stih1">u Gilgali žrtvuju bikove;</p><p class="stih2">zato će im oltari biti k’o hrpe kamenja</p><p class="stih2">u brazdama poljskim.</p><h4>Protiv Jakova i Efrajima</h4><p class="stih1"> <span class="brojRetka" id="13">13</span>Jakov pobježe u kraj aramski,</p><p class="stih2">za ženu služaše Izrael,</p><p class="stih2">za ženu jednu stada čuvaše.</p><p class="stih1"> <span class="brojRetka" id="14">14</span>Al’ po Proroku izvede Jahve Izraela iz Egipta,</p><p class="stih2">i po Proroku on ga je čuvao.</p><p class="stih1"> <span class="brojRetka" id="15">15</span>Pregorko ga Efrajim uvrijedi:</p><p class="stih2">stoga će krv njegovu na nj svaliti,</p><p class="stih2">platit će mu Gospod njegov za pogrde.</p>