<h4>Tužaljka za knezovima izraelskim</h4><p class="pocetakParagrafa"> <span class="brojRetka" id="1">1</span>»A ti, sine čovječji, protuži tužaljkom za knezovima izraelskim.</p><p class="pocetakParagrafa"> <span class="brojRetka" id="2">2</span>Reci:</p><p class="stih1">Što bijaše tvoja mati?</p><p class="stih2">Lavica među lavovima,</p><p class="stih1">ležala je među lavićima,</p><p class="stih2">hraneći mladunčad svoju.</p><p class="stih1"> <span class="brojRetka" id="3">3</span>I othrani jedno mlado,</p><p class="stih2">koje lavom posta.</p><p class="stih1">Naučivši se plijen derati,</p><p class="stih2">stade ljude proždirati!</p><p class="stih1"> <span class="brojRetka" id="4">4</span>Narodi se protiv njega udružiše,</p><p class="stih2">lav upade u jamu njihovu,</p><p class="stih1">na lancu ga odvedoše</p><p class="stih2">u zemlju egipatsku.</p><p class="stih1"> <span class="brojRetka" id="5">5</span>A kad mati vidje</p><p class="stih2">da uzalud čeka</p><p class="stih2">i da joj nada propade,</p><p class="stih1">uze drugo mlado</p><p class="stih2">i od njega lava učini.</p><p class="stih1"> <span class="brojRetka" id="6">6</span>Živeć’ tako među lavovima,</p><p class="stih2">i on lavom posta.</p><p class="stih1">Naučivši se plijen derati,</p><p class="stih2">stade ljude proždirati,</p><p class="stih1"> <span class="brojRetka" id="7">7</span>utvrde im rušiti,</p><p class="stih2">pustošiti gradove.</p><p class="stih1">Uzdrhta zemlja i sve na njoj</p><p class="stih2">od silne rike njegove.</p><p class="stih1"> <span class="brojRetka" id="8">8</span>Ali se ljudi iz okolnih mjesta</p><p class="stih2">protiv njega podigoše</p><p class="stih1">i zamke mu postaviše;</p><p class="stih2">i lav se uhvati u jamu njihovu.</p><p class="stih1"> <span class="brojRetka" id="9">9</span>Okovana u kavez ga zatvoriše,</p><p class="stih2">odvedoše kralju babilonskom,</p><p class="stih1">ondje ga u kulu zatočiše,</p><p class="stih2">da mu se više ne čuje rika</p><p class="stih2">po gorama izraelskim.</p><p class="noviRedak"> </p><p class="stih1"> <span class="brojRetka" id="10">10</span>Mati tvoja bješe kao loza</p><p class="stih2">pokraj vode zasađena,</p><p class="stih1">rodna i granata</p><p class="stih2">od obilja vode!</p><p class="stih1"> <span class="brojRetka" id="11">11</span>Imala je jaku granu</p><p class="stih2">za palicu vladalačku:</p><p class="stih1">uzdiže se nad krošnju,</p><p class="stih2">naočita visinom,</p><p class="stih2">mnoštvom grančica.</p><p class="stih1"> <span class="brojRetka" id="12">12</span>Al’ u gnjevu bješe iščupana</p><p class="stih2">i na zemlju bačena.</p><p class="stih1">Istočnjak joj rod sasuši:</p><p class="stih2">polomi se i uvenu</p><p class="stih1">jaka grana njezina</p><p class="stih2">i vatra je svu proguta.</p><p class="stih1"> <span class="brojRetka" id="13">13</span>U pustinju bje presađena,</p><p class="stih2">u zemlju suhu, bezvodnu.</p><p class="stih1"> <span class="brojRetka" id="14">14</span>Al’ liznu oganj iz pruta njezina</p><p class="stih2">i spali joj grane i plodove!</p><p class="stih1">I nema više na njoj grane jake</p><p class="stih2">za palicu vladalačku.«</p><p class="pocetakParagrafa">To je, evo tužaljka, i ostat će tužaljka.</p>