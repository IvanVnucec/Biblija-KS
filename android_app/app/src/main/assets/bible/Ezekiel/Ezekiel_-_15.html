<h4>Prispodoba o vinovoj lozi</h4><p class="pocetakParagrafa"> <span class="brojRetka" id="1">1</span>I dođe mi riječ Jahvina:</p><p class="stih1"> <span class="brojRetka" id="2">2</span>»Sine čovječji! U čemu je trs loze bolji</p><p class="stih2">od drugih šumskih drveta?</p><p class="stih1"> <span class="brojRetka" id="3">3</span>Služi li da se od njega štogod načini?</p><p class="stih2">Djelja li se od njega klin da se o njega što objesi?</p><p class="stih1"> <span class="brojRetka" id="4">4</span>Gle, baca se u oganj da izgori:</p><p class="stih2">kad mu oganj sažeže oba kraja i sredinu spali,</p><p class="stih2">može li još čemu poslužiti?</p><p class="stih1"> <span class="brojRetka" id="5">5</span>Eto, ni onda kad bijaše čitav</p><p class="stih2">ništa se od njega ne mogaše načiniti.</p><p class="stih2">Pa kako će, dakle, čemu poslužiti kad ga plamen sažga?«</p><p class="stih2"> <span class="brojRetka" id="6">6</span>Zato ovako govori Jahve Gospod:</p><p class="stih1">»Kao što sam trs loze, među drugim drvetima,</p><p class="stih2">bacio u oganj da izgori,</p><p class="stih2">tako ću postupati i s Jeruzalemcima!</p><p class="stih1"> <span class="brojRetka" id="7">7</span>Upravit ću lice svoje na njih,</p><p class="stih2">i kada se iz jednog ognja izbave,</p><p class="stih2">drugi će ih proždrijeti.</p><p class="stih1">I spoznat ćete da sam ja Jahve</p><p class="stih2">kad lice svoje upravim na njih</p><p class="stih1"> <span class="brojRetka" id="8">8</span>i svu im zemlju opustošim</p><p class="stih2">jer mi bijahu nevjerni!« –</p><p class="stih2">riječ je Jahve Gospoda.</p>