<h2>IZBAVLJENJE TROJICE DANIELOVIH DRUGOVA IZ UŽARENE PEĆI</h2><h4>Postavljanje zlatnoga kipa</h4><p class="pocetakParagrafa"> <span class="brojRetka" id="1">1</span>Kralj Nabukodonozor odredi da se načini zlatni kip, visok šezdeset lakata i širok šest, i da ga postave u ravnici Duri, u pokrajini babilonskoj.  <span class="brojRetka" id="2">2</span>Kralj Nabukodonozor pozva satrape, namjesnike, upravitelje, savjetnike, rizničare, suce i zakonoznance i sve namjesnike pokrajina da dođu na posvetu kipa što ga podiže kralj Nabukodonozor.  <span class="brojRetka" id="3">3</span>Tada se sakupiše satrapi, namjesnici, upravitelji, savjetnici, rizničari, suci i zakonoznanci i svi namjesnici pokrajinske vlasti na posvetu kipa što ga podiže kralj Nabukodonozor. I stadoše pred kip što podiže Nabukodonozor.</p><p class="pocetakParagrafa"> <span class="brojRetka" id="4">4</span>Glasnik proglasi: »O narodi, plemena i jezici, evo što vam se naređuje:  <span class="brojRetka" id="5">5</span>u času kad začujete zvuke roga, frule, citre, sambuke, psaltira, gajda i svakovrsnih drugih glazbala, bacite se na tlo i poklonite se zlatnome kipu što ga podiže kralj Nabukodonozor!  <span class="brojRetka" id="6">6</span>Tko se ne baci na tlo i ne pokloni, bit će smjesta bačen u peć užarenu.«  <span class="brojRetka" id="7">7</span>Zato, čim začuše zvuk roga, frule, citre, sambuke, psaltira, gajda i svakovrsnih drugih glazbala, baciše se na tlo svi narodi, plemena i jezici klanjajući se zlatnome kipu što ga podiže kralj Nabukodonozor.</p><p class="noviRedak"> <h4>Tri mladića neće da se pokore</h4><p class="pocetakParagrafa"> <span class="brojRetka" id="8">8</span>Uto dođoše neki Kaldejci i optužiše Judejce.  <span class="brojRetka" id="9">9</span>Rekoše kralju Nabukodonozoru: »O kralju, živ bio dovijeka!  <span class="brojRetka" id="10">10</span>Ti si, kralju, naredio svakom čovjeku koji začuje zvuke roga, frule, citre, sambuke, psaltira, gajda i svakovrsnih drugih glazbala da se baci na tlo i da se pokloni zlatnome kipu;  <span class="brojRetka" id="11">11</span>a tko se ne baci na tlo i ne pokloni, da bude bačen u peć užarenu.  <span class="brojRetka" id="12">12</span>A evo, ovdje su Judejci koje si postavio za upravitelje pokrajine babilonske: Šadrak, Mešak i Abed Nego. Ti ljudi ne mare za te, o kralju; oni ne štuju tvojih bogova i nisu se poklonili zlatnome kipu što si ga podigao.«</p><p class="pocetakParagrafa"> <span class="brojRetka" id="13">13</span>Nabukodonozor, bijesan i gnjevan, pozva Šadraka, Mešaka i Abed Nega. Odmah ih dovedoše pred kralja.  <span class="brojRetka" id="14">14</span>A Nabukodonozor im reče: »Je li istina, Šadrače, Mešače i Abed Nego, da vi ne štujete mojih bogova i da se ne klanjate zlatnome kipu što ga podigoh?  <span class="brojRetka" id="15">15</span>Jeste li voljni, čim začujete zvuk roga, frule, citre, sambuke, psaltira, gajda i svakovrsnih drugih glazbala, baciti se na tlo i pokloniti se kipu što ga načinih? Ako li mu se ne poklonite, bit ćete smjesta bačeni u peć užarenu; i koji je taj bog koji bi vas izbavio iz ruke moje?«</p><p class="pocetakParagrafa"> <span class="brojRetka" id="16">16</span>Šadrak, Mešak i Abed Nego odgovoriše kralju Nabukodonozoru: »Ne treba da ti odgovorimo na to.  <span class="brojRetka" id="17">17</span>Bog naš, kome služimo, može nas izbaviti iz užarene peći i od ruke tvoje, kralju; on će nas i izbaviti.  <span class="brojRetka" id="18">18</span>No ako toga i ne učini, znaj, o kralju: mi nećemo služiti tvojemu bogu niti ćemo se pokloniti kipu što si ga podigao.«</p><p class="noviRedak"> <h4>Danielovi drugovi u užarenoj peći</h4><p class="pocetakParagrafa"> <span class="brojRetka" id="19">19</span>Na te riječi kralj Nabukodonozor uskipje bijesom, a lice mu se iznakazi na Šadraka, Mešaka i Abed Nega.  <span class="brojRetka" id="20">20</span>On naredi da se peć ugrije sedam puta jače no inače i jakim ljudima iz svoje vojske zapovjedi da svežu Šadraka, Mešaka i Abed Nega i bace u peć punu žarkoga ognja.  <span class="brojRetka" id="21">21</span>Svezaše ih, dakle, i u plaštevima, obući i kapama baciše u zažarenu peć.  <span class="brojRetka" id="22">22</span>Kako kraljeva zapovijed bijaše žurna a peć preko mjere užarena, plamen ubi ljude koji su bacali Šadraka, Mešaka i Abed Nega.  <span class="brojRetka" id="23">23</span>A tri čovjeka – Šadrak, Mešak i Abed Nego – padoše svezani u zažarenu peć.</p><p class="noviRedak"> <h4>Azarjina molitva</h4><p class="pocetakParagrafa"> <span class="brojRetka" id="24">24</span>I hodahu posred plamena hvaleći Boga, slaveći Gospoda.  <span class="brojRetka" id="25">25</span>Stavši Azarja otvori usta i pomoli se usred ognja ovako:</p><p class="stih1"> <span class="brojRetka" id="26">26</span>»Blagoslovljen i hvaljen budi, Gospode, Bože otaca naših,</p><p class="stih2">i neka ime tvoje bude slavljeno dovijeka!</p><p class="stih1"> <span class="brojRetka" id="27">27</span>Pravedan si u svemu što učini nama,</p><p class="stih2">sva su tvoja djela istinita,</p><p class="stih1">svi tvoji putovi pravi,</p><p class="stih2">svi tvoji sudovi istina.</p><p class="stih1"> <span class="brojRetka" id="28">28</span>Po pravdi si presudio</p><p class="stih2">u svemu što si poslao na nas</p><p class="stih2">i na sveti grad otaca naših, Jeruzalem:</p><p class="stih1">zbog naših si grijeha ovako postupio s nama,</p><p class="stih2">u istini i pravednosti.</p><p class="stih1"> <span class="brojRetka" id="29">29</span>Zgriješili smo i počinili bezakonjeodmetnuvši se od tebe,</p><p class="stih2">sagriješili teško;</p><p class="stih2">ne slušasmo naredbe tvoje.</p><p class="stih1"> <span class="brojRetka" id="30">30</span>Nismo ih čuvali</p><p class="stih2">i nismo vršili što nam bijaše naređeno za naše dobro.</p><p class="stih1"> <span class="brojRetka" id="31">31</span>Sve što si poslao na nas,</p><p class="stih2">sve što si nam učinio,</p><p class="stih2">pravedno si učinio.</p><p class="stih1"> <span class="brojRetka" id="32">32</span>Kad si nas predao u ruke bezakonika, dušmana naših,</p><p class="stih2">najgorih odmetnika,</p><p class="stih1">i kralju nepravednom,</p><p class="stih2">najgorem na zemlji,</p><p class="stih1"> <span class="brojRetka" id="33">33</span>te danas ne smijemo otvoriti usta:</p><p class="stih2">sramota i ruglo pokrivaju one</p><p class="stih2">koji ti služe i tebi se klanjaju.</p><p class="stih1"> <span class="brojRetka" id="34">34</span>O, ne zapusti nas zauvijek, zbog imena svoga,</p><p class="stih2">i ne razvrgni Saveza svoga,</p><p class="stih1"> <span class="brojRetka" id="35">35</span>ne uskrati nam svoje milosrđe</p><p class="stih2">zbog Abrahama, miljenika svoga;</p><p class="stih1">zbog Izaka, sluge svojega;</p><p class="stih2">zbog Izraela, sveca svojega, </p><p class="stih1"> <span class="brojRetka" id="36">36</span>kojima si obećao umnožit’ potomstvokao zvijezde nebeske</p><p class="stih2">i kao pijesak na obali morskoj.</p><p class="stih1"> <span class="brojRetka" id="37">37</span>Gospode, postadosmo najmanji među narodima,</p><p class="stih2">prezreni po svoj zemlji</p><p class="stih2">poradi grijeha svojih.</p><p class="stih1"> <span class="brojRetka" id="38">38</span>Nemamo sada vojvode, proroka, kneza,</p><p class="stih2">paljenice, klanice, prinosa, kâda,</p><p class="stih1">ni mjesta gdje da prinesemo prvence tebi</p><p class="stih1"> <span class="brojRetka" id="39">39</span>i da nađemo milosrđe.</p><p class="stih1">No primi nas slomljene duše,</p><p class="stih2">duha ponizna!</p><p class="stih1"> <span class="brojRetka" id="40">40</span>Kao paljenice ovnova i bikova,</p><p class="stih2">kao tisuće pretilih janjaca –</p><p class="stih1">takva nek’ bude žrtva naša pred tobom danas</p><p class="stih2">da nas pomiri s tobom –</p><p class="stih2">jer se neće postidjeti oni koji se u te uzdaju.</p><p class="stih1"> <span class="brojRetka" id="41">41</span>Odsada ćemo svim srcem slijediti tebe,</p><p class="stih2">tebe se bojati i tražiti lice tvoje.</p><p class="stih1"> <span class="brojRetka" id="42">42</span>Ne postidi nas,</p><p class="stih2">već postupaj s nama po blagosti svojoj,</p><p class="stih2">po velikoj ljubavi svojoj!</p><p class="stih1"> <span class="brojRetka" id="43">43</span>Izbavi nas, kao nekoć, čudesima svojim,</p><p class="stih2">proslavi ime svoje, Gospode!</p><p class="stih1"> <span class="brojRetka" id="44">44</span>Neka se postide oni koji zlo čine slugama tvojim:</p><p class="stih2">neka se postide svoga nasilja</p><p class="stih2">i neka im sila skršena bude!</p><p class="stih1"> <span class="brojRetka" id="45">45</span>Nek’ znaju da si ti jedini Bog i Gospod,</p><p class="stih2">slavan po svoj zemlji!«</p><p class="noviRedak"> <h4>Anđeo Gospodnji u užarenoj peći</h4><p class="pocetakParagrafa"> <span class="brojRetka" id="46">46</span>Kraljeve sluge koje ih bijahu bacile u peć neprestano poticahu oganj zemnim uljem, smolom, kučinama i vinjagom,  <span class="brojRetka" id="47">47</span>tako te plamen lizaše četrdeset i devet lakata iznad peći.  <span class="brojRetka" id="48">48</span>Buknuvši, spali Kaldejce koji se nađoše oko peći.  <span class="brojRetka" id="49">49</span>No anđeo Gospodnji siđe u peć k Azarji i njegovim drugovima;izagna plamen ognja iz peći  <span class="brojRetka" id="50">50</span>te usred peći puhaše kao rosni lahor, a oganj ih ne dodirnu niti im zadade bol ili kakvu neugodnost.</p><p class="noviRedak"> <h4>Pjesma triju mladića</h4><p class="pocetakParagrafa"> <span class="brojRetka" id="51">51</span>Tada sva trojica zapjevaše u peći jednim glasom, slaveći i blagoslivljajući Boga:</p><p class="stih1"> <span class="brojRetka" id="52">52</span>»Blagoslovljen budi, Gospodine,Bože otaca naših,</p><p class="stih2">hvaljen i uzvisivan dovijeka!</p><p class="stih1">Blagoslovljeno, slavno i sveto ime tvoje,</p><p class="stih2">hvaljeno i uzvisivano dovijeka!</p><p class="stih1"> <span class="brojRetka" id="53">53</span>Blagoslovljen budi u domu sveteslave svoje,</p><p class="stih2">hvaljen i slavljen dovijeka!</p><p class="stih1"> <span class="brojRetka" id="54">54</span>Blagoslovljen budi na prijestoljukraljevstva svoga,</p><p class="stih2">hvaljen i uzvisivan dovijeka!</p><p class="stih1"> <span class="brojRetka" id="55">55</span>Blagoslovljen, ti što istražuješ bezdane</p><p class="stih2">i sjediš nad kerubima,</p><p class="stih2">hvaljen i uzvisivan dovijeka!</p><p class="stih1"> <span class="brojRetka" id="56">56</span>Blagoslovljen budi na svodu nebeskom,</p><p class="stih2">hvaljen i slavljen dovijeka!</p><p class="noviRedak"> </p><p class="stih1"> <span class="brojRetka" id="57">57</span>Sva djela Gospodnja, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="58">58</span>Anđeli Gospodnji, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="59">59</span>Nebesa, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="60">60</span>Sve vode nad nebesima,blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="61">61</span>Sve sile Gospodnje, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="62">62</span>Sunce i mjeseče, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="63">63</span>Zvijezde nebeske, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="64">64</span>Sve kiše i rose, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="65">65</span>Svi vjetrovi, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="66">66</span>Ognju i žare, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="67">67</span>Studeni i vrućino, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="68">68</span>Rose i mrazovi, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="69">69</span>Lede i studeni, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="70">70</span>Tuče i snijezi, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="71">71</span>Noći i dani, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="72">72</span>Svjetlo i tmino, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="73">73</span>Munje i oblaci, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="74">74</span>Zemlja neka blagoslivlje Gospoda:</p><p class="stih2">neka ga hvali i uzvisuje dovijeka!</p><p class="stih1"> <span class="brojRetka" id="75">75</span>Bregovi i brežuljci, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="76">76</span>Sve raslinstvo na zemlji, blagoslivljaj Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="77">77</span>Izvori, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="78">78</span>Mora i rijeke, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="79">79</span>Kitovi i sve što se miče u vodama, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="80">80</span>Ptice nebeske, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="81">81</span>Sve divlje i pitome životinje, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="82">82</span>Sinovi ljudski, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="83">83</span>Izraele, blagoslivljaj Gospoda:</p><p class="stih2">hvali i uzvisuj ga dovijeka!</p><p class="stih1"> <span class="brojRetka" id="84">84</span>Svećenici Gospodnji, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="85">85</span>Sluge Gospodnje, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="86">86</span>Dusi i duše pravednih, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1"> <span class="brojRetka" id="87">87</span>Sveti i ponizni srcem, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="noviRedak"> </p><p class="stih1"> <span class="brojRetka" id="88">88</span>Hananijo, Azarjo, Mišaele, blagoslivljajte Gospoda:</p><p class="stih2">hvalite i uzvisujte ga dovijeka!</p><p class="stih1">Jer on nas je spasio od Podzemlja,</p><p class="stih2">on nas je istrgao iz ruke smrti,</p><p class="stih1">on nas je izbavio iz peći užarene,</p><p class="stih2">on nas je izbavio iz plamena.</p><p class="stih1"> <span class="brojRetka" id="89">89</span>Slavite Gospoda jer je dobar,</p><p class="stih2">jer je vječna ljubav njegova!</p><p class="stih1"> <span class="brojRetka" id="90">90</span>Svi štovatelji Gospodnji,</p><p class="stih2">blagoslivljajte Boga nad bogovima,</p><p class="stih1">hvalite i zahvaljujte,</p><p class="stih2">jer vječna je ljubav njegova!«</p><p class="noviRedak"> <h4>Nabukodonozor priznaje Boga</h4><p class="pocetakParagrafa"> <span class="brojRetka" id="24">24</span>Tada se kralj Nabukodonozor zaprepasti i brzo ustade. Zapita svoje savjetnike: »Nismo li bacili ova tri čovjeka svezana u oganj?« Oni odgovoriše: »Jesmo, kralju!«  <span class="brojRetka" id="25">25</span>On reče: »Ali ja vidim četiri čovjeka, odriješeni šeću po vatri i ništa im se zlo ne događa; četvrti je sličan sinu Božjemu.«</p><p class="pocetakParagrafa"> <span class="brojRetka" id="26">26</span>Nabukodonozor priđe vratima užarene peći i viknu: »Šadrače, Mešače i Abed Nego, sluge Boga Višnjega, iziđite i dođite ovamo!«</p><p class="pocetakParagrafa">Tada iziđoše iz ognja Šadrak, Mešak i Abed Nego.</p><p class="pocetakParagrafa"> <span class="brojRetka" id="27">27</span>Sakupiše se satrapi, starješine, upravitelji i kraljevi savjetnici da vide te ljude: oganj ne bijaše naudio njihovu tijelu, kosa im na glavi neopaljena, plaštevi im neoštećeni, nikakav se zadah ognja ne bijaše uhvatio njih.  <span class="brojRetka" id="28">28</span>Nabukodonozor viknu: »Blagoslovljen bio Bog Šadrakov, Mešakov i Abed Negov, koji je poslao svog anđela i izbavio svoje sluge, one koji se uzdahu u njega te se ne pokoriše kraljevoj naredbi, već radije predadoše svoje tijelo ognju negoli da štuju ili se klanjaju drugome osim svome Bogu!  <span class="brojRetka" id="29">29</span>Naređujem dakle: O narodi, plemena i jezici, svatko između vas tko bi pogrdio Boga Šadrakova, Mešakova i Abed Negova neka bude raskomadan, a njegova kuća pretvorena u smetlište, jer nema boga koji bi mogao izbaviti kao ovaj.«</p><p class="pocetakParagrafa"> <span class="brojRetka" id="30">30</span>Tada kralj uzvisi Šadraka, Mešaka i Abed Nega na visoke položaje u pokrajini babilonskoj.</p><p class="noviRedak"> <h2>NABUKODONOZOR PONIŽEN I IZLIJEČEN</h2><h4>Uvod u kraljevo pismo</h4><p class="pocetakParagrafa"> <span class="brojRetka" id="31">31</span>Nabukodonozor, kralj, svim plemenima, narodima i jezicima po svoj zemlji: Obilovali mirom!  <span class="brojRetka" id="32">32</span>Svidjelo mi se obznaniti vam znakove i čudesa što ih na meni učini Bog svevišnji.</p><p class="stih1"> <span class="brojRetka" id="33">33</span>Znakovi njegovi kako su veliki!</p><p class="stih2">Čudesa njegova kako silna!</p><p class="stih1">Kraljevstvo njegovo – kraljevstvo vječno!</p><p class="stih2">Vlast njegova za sva pokoljenja!</p></p></p></p></p></p></p></p>