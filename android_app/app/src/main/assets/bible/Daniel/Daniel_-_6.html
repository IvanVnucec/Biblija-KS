<p class="pocetakParagrafa"> <span class="brojRetka" id="1">1</span>A Darije Medijac preuze kraljevstvo, star već šezdeset i dvije godine.</p><p class="noviRedak"> <h2>DANIEL U LAVLJOJ JAMI</h2><h4>Zavist satrapâ</h4><p class="pocetakParagrafa"> <span class="brojRetka" id="2">2</span>Svidjelo se Dariju da postavi nad svojim kraljevstvom stotinu i dvadeset satrapa da budu nad svim kraljevstvom.  <span class="brojRetka" id="3">3</span>Njima na čelo stavi tri pročelnika – Daniel bijaše jedan od njih – kojima će satrapi polagati račun da se ne bi dosađivalo kralju.  <span class="brojRetka" id="4">4</span>Daniel se toliko isticaše svojim izvanrednim duhom iznad pročelnikâ i satrapâ te kralj mišljaše da ga postavi nad svim kraljevstvom.</p><p class="pocetakParagrafa"> <span class="brojRetka" id="5">5</span>Tada pročelnici i satrapi stadoše tražiti povod, štogod oko državne uprave, zbog čega bi mogli optužiti Daniela; ali ne mogoše na njemu naći ništa takvo, ništa zbog čega bi ga prekorili, jer bijaše vjeran, na njemu ni nemara ni ogrješenja.  <span class="brojRetka" id="6">6</span>Ti ljudi rekoše tada: »Nećemo naći nikakva povoda protiv Daniela, osim da nađemo nešto protiv njega u zakonu njegova Boga.«</p><p class="noviRedak"> <h4>Kralj izdaje bezbožnu naredbu</h4><p class="pocetakParagrafa"> <span class="brojRetka" id="7">7</span>Tada pročelnici i satrapi navališe na kralja te mu rekoše: »O kralju Darije, živ bio dovijeka!  <span class="brojRetka" id="8">8</span>Svi pročelnici kraljevstva, predstojnici i satrapi, savjetnici i namjesnici složiše se u tome da bi trebalo da kralj izda naredbu i zabranu: svaki onaj koji bi u roku od trideset dana upravio molbu bilo na kojega boga ili čovjeka, osim na tebe, o kralju, bit će bačen u lavlju jamu.  <span class="brojRetka" id="9">9</span>O kralju, potvrdi tu zabranu i potpiši naredbu da bude neopoziva prema nepromjenljivom medijsko-perzijskom zakonu!«</p><p class="pocetakParagrafa"> <span class="brojRetka" id="10">10</span>Nato kralj Darije potpisa pismo i zabranu.</p><p class="noviRedak"> <h4>Daniel se ne pokorava zabrani</h4><p class="pocetakParagrafa"> <span class="brojRetka" id="11">11</span>Saznavši Daniel da je spis potpisan, otiđe u svoju kuću. Prozori gornje sobe bijahu otvoreni prema Jeruzalemu. Tu je on tri puta na dan padao na koljena blagoslivljajući, moleći i hvaleći Boga, kako je uvijek činio.  <span class="brojRetka" id="12">12</span>Oni ljudi nahrupiše i nađoše Daniela gdje moli i zaziva svoga Boga.  <span class="brojRetka" id="13">13</span>Tada odoše i pred kraljem se pozvaše na kraljevsku zabranu: »Zar ti nisi potpisao zabranu prema kojoj će svaki onaj koji bi u vremenu od trideset dana upravio molbu na nekoga boga ili čovjeka, osim na tebe, o kralju, biti bačen u lavlju jamu?« Kralj odgovori: »Tako je odlučeno po nepromjenljivom medijsko-perzijskom zakonu.«  <span class="brojRetka" id="14">14</span>Tada rekoše kralju: »Daniel, onaj od izgnanika judejskih, ne mari za tebe, o kralju, ni za tvoju zabranu koju si potpisao: tri puta na dan obavlja svoju molitvu.«</p><p class="pocetakParagrafa"> <span class="brojRetka" id="15">15</span>Čuvši te riječi, kralj se vrlo ražalosti i odluči spasiti Daniela. Sve do sunčeva zalaza nastojaše da ga spasi.  <span class="brojRetka" id="16">16</span>Ali oni ljudi navališe na kralja govoreći: »Znaj, o kralju, da prema medijsko-perzijskom zakonu nijedna kraljevska zabrana ili odluka ne može biti opozvana!«</p><p class="noviRedak"> <h4>Daniel među lavovima</h4><p class="pocetakParagrafa"> <span class="brojRetka" id="17">17</span>Tada kralj naredi da dovedu Daniela i da ga bace u lavlju jamu. Kralj reče Danielu: »Bog tvoj, kome tako postojano služiš, neka te izbavi.«  <span class="brojRetka" id="18">18</span>Donesoše kamen i staviše ga jami na otvor. Kralj ga zapečati prstenom svojim i prstenom svojih velikaša, da se ništa ne mijenja za Daniela.</p><p class="pocetakParagrafa"> <span class="brojRetka" id="19">19</span>Kralj se vrati u svoj dvor i provede noć ne okusivši jela i ne dopustivši da mu dovedu suložnice. Nije mogao usnuti.  <span class="brojRetka" id="20">20</span>Kralj ustade u ranu zoru, kad se danilo, i pođe brzo k lavljoj jami.  <span class="brojRetka" id="21">21</span>Kad se primače blizu, viknu žalosnim glasom Danielu: »Daniele, slugo Boga živoga, je li te Bog, kome postojano služiš, mogao izbaviti od lavova?«  <span class="brojRetka" id="22">22</span>Daniel odgovori: »O kralju, živ bio dovijeka!  <span class="brojRetka" id="23">23</span>Moj je Bog poslao svog anđela; zatvorio je ralje lavovima te mi ne naudiše, jer sam nedužan pred njim. Pa i pred tobom, o kralju, ja sam bez krivice.«  <span class="brojRetka" id="24">24</span>Kralj se vrlo obradova i naredi da Daniela izvade iz jame. Izvadiše Daniela iz jame neozlijeđena, jer se bijaše uzdao u svoga Boga.  <span class="brojRetka" id="25">25</span>Kralj zapovjedi da dovedu one ljude koji bijahu optužili Daniela i da ih bace u lavlju jamu – njih, njihove žene i njihovu djecu: i prije nego dodirnuše tlo, lavovi ih zgrabiše i smrviše im kosti.</p><p class="noviRedak"> <h4>Kralj priznaje Boga</h4><p class="pocetakParagrafa"> <span class="brojRetka" id="26">26</span>Nato kralj Darije napisa svim plemenima, narodima i jezicima što stanuju po svoj zemlji: »Obilovali mirom!  <span class="brojRetka" id="27">27</span>Evo naredbe koju donosim: u svemu mojem kraljevstvu neka se ljudi boje i neka dršću pred Bogom Danielovim:</p><p class="stih1">On je Bog živi, on ostaje dovijeka!</p><p class="stih2">Njegovo kraljevstvo neće propasti,</p><p class="stih2">njegovoj vlasti nema kraja!</p><p class="stih1"> <span class="brojRetka" id="28">28</span>On izbavlja i spašava, čini znake i čudesa</p><p class="stih2">na nebesima i na zemlji!</p><p class="stih1">On je spasio Daniela iz šapa lavljih!«</p><p class="pocetakParagrafa"> <span class="brojRetka" id="29">29</span>Daniel bijaše sretan za vladanja Darija i za vladanja Kira Perzijanca.</p></p></p></p></p></p>