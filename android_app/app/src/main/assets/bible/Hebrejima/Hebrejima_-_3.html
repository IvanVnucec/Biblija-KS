<h2>II. ISUS VELIKI SVEĆENIK VJERAN-OVJEROVLJEN I MILOSRDAN</h2><h2>A. ISUS JE VJERAN-OVJEROVLJEN</h2><h3>1. VJERNIJI OD MOJSIJA</h3><p class="pocetakParagrafa"> <span class="brojRetka" id="1">1</span>Stoga, braćo sveta, sudionici nebeskoga poziva, promotrite Apostola i Velikoga svećenika naše vjere – Isusa:  <span class="brojRetka" id="2">2</span>on je ovjerovljen kod Onoga koji ga postavi kao ono i Mojsije u svoj kući njegovoj. <span class="brojRetka" id="3">3</span>Dostojan je doista toliko veće slave od Mojsija koliko veću čast od kuće ima onaj tko ju je sagradio.  <span class="brojRetka" id="4">4</span>Jer svaku kuću tkogod gradi, a sve je sagradio Bog.  <span class="brojRetka" id="5">5</span>Da, i Mojsije bijaše ovjerovljen u svoj kući njegovoj kao služnik da posvjedoči za ono što je imalo biti rečeno,  <span class="brojRetka" id="6">6</span>ali Krist – kao Sin, nad kućom njegovom. Njegova smo kuća mi ako sačuvamo smjelost i ponos nade.</p><p class="noviRedak"> <h3>2. ULAZAK U POČINAK BOŽJI PO VJERI</h3> <span class="brojRetka" id="7">7</span>Zato, kao što veli Duh Sveti:</p><p class="noviRedak"> </p><p class="stih1">Danas ako glas mu čujete,</p><p class="stih1"> <span class="brojRetka" id="8">8</span>ne budite srca tvrda kao u Pobuni,</p><p class="stih2">kao u dan iskušenja u pustinji</p><p class="stih1"> <span class="brojRetka" id="9">9</span>gdje me kušnjom iskušavahu očevi vaši</p><p class="stih2">premda gledahu djela moja</p><p class="stih1"> <span class="brojRetka" id="10">10</span>četrdeset godina.</p><p class="stih1">Zato mi dodija naraštaj onaj</p><p class="stih2">pa rekoh: Uvijek su nestalna srca</p><p class="stih1"> <span class="brojRetka" id="11">11</span>Tako se zakleh u svom gnjevu:</p><p class="stih2">Nikad neće ući u moj počinak!</p><p class="pocetakParagrafa"> <span class="brojRetka" id="12">12</span>Pazite, braćo, da ne bi u koga od vas srce bilo opako, nevjerno, odmetnulo se od Boga živoga.  <span class="brojRetka" id="13">13</span>Pače hrabrite jedni druge dan za danom dok još odjekuje ono Danas da ne otvrdne tko od vas zaveden grijehom.  <span class="brojRetka" id="14">14</span>Doista, sudionici smo Kristovi postali ako, dakako, ono prvo imanje stalnim sačuvamo  <span class="brojRetka" id="15">15</span>kad je rečeno:</p><p class="noviRedak"> </p><p class="stih2">Danas ako glas mu čujete,</p><p class="noviRedak"> </p><p class="pocetakParagrafa"> <span class="brojRetka" id="16">16</span>Jer, koji su to čuli pa se pobunili? Zar ne svi koji su pod Mojsijem izašli iz Egipta?  <span class="brojRetka" id="17">17</span>Koji li mu dodijavahu četrdeset godina? Zar ne oni koji sagriješiše, kojih mrtva tijela popadaše u pustinji? <span class="brojRetka" id="18">18</span>Kojima se zakle da neće ući u njegov počinak, ako li ne nepokornima?  <span class="brojRetka" id="19">19</span>I vidimo da ne mogoše ući zbog nevjere.</p>