<p class="pocetakParagrafa"> <span class="brojRetka" id="1">1</span>Svaki veliki svećenik, zaista, od ljudi uzet, za ljude se postavlja u odnosu prema Bogu da prinosi darove i žrtve za grijehe.  <span class="brojRetka" id="2">2</span>On može primjereno suosjećati s onima koji su u neznanju i zabludi jer je i sam zaogrnut slabošću.  <span class="brojRetka" id="3">3</span>Zato mora i za narod i za sebe prinositi okajnice.  <span class="brojRetka" id="4">4</span>I nitko sam sebi ne prisvaja tu čast, nego je prima od Boga, pozvan kao Aron.</p><p class="pocetakParagrafa"> <span class="brojRetka" id="5">5</span>Tako i Krist ne proslavi sam sebe postavši svećenik, nego ga proslavi Onaj koji mu reče: Ti si sin moj, danas te rodih, <span class="brojRetka" id="6">6</span>po onome što pak drugdje veli: Zauvijek ti si svećenik po redu Melkisedekovu. <span class="brojRetka" id="7">7</span>On je u dane svoga zemaljskog života sa silnim vapajem i suzama prikazivao molitve i prošnje Onomu koji ga je mogao spasiti od smrti. I bî uslišan zbog svoje predanosti:  <span class="brojRetka" id="8">8</span>premda je Sin, iz onoga što prepati, naviknu slušati  <span class="brojRetka" id="9">9</span>i, postigavši savršenstvo, posta svima koji ga slušaju začetnik vječnoga spasenja –  <span class="brojRetka" id="10">10</span>proglašen od Boga Velikim svećenikom po redu Melkisedekovu.</p><p class="noviRedak"> <h2>III. PRAVO SVEĆENIŠTVO ISUSA KRISTA</h2><h2>A. UVODNE OPOMENE</h2><h4>Kršćanska zrelost</h4><p class="pocetakParagrafa"> <span class="brojRetka" id="11">11</span>O tome nas čeka besjeda velika, ali teško ju je riječima izložiti jer ste tvrdih ušiju.  <span class="brojRetka" id="12">12</span>Pa trebalo bi doista da nakon toliko vremena već budete učitelji, a ono treba da tkogod vas ponovno poučava početnička počela kazivanjâ Božjih. Takvi ste: mlijeka vam treba, a ne tvrde hrane.  <span class="brojRetka" id="13">13</span>Doista, tko je god još pri mlijeku, ne zna ništa o nauku pravednosti jer – nejače je.  <span class="brojRetka" id="14">14</span>A za zrele je tvrda hrana, za one koji imaju iskustvom izvježbana čula za rasuđivanje dobra i zla.</p></p>