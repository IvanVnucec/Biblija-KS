<p class="pocetakParagrafa"> <span class="brojRetka" id="1">1</span>Stoga mimoiđimo početnički nauk o Kristu i uzdignimo se k savršenome ne postavljajući iznovice temelja: obraćenje od mrtvih djela i vjera u Boga,  <span class="brojRetka" id="2">2</span>naučavanje o krštenjima i polaganje ruku, uskrsnuće mrtvih i vječni sud.  <span class="brojRetka" id="3">3</span>To ćemo pak učiniti, dakako, ako Bog da.  <span class="brojRetka" id="4">4</span>Zaista, onima koji su jednom prosvijetljeni, i okusili dar nebeski, i postali dionici Duha Svetoga,  <span class="brojRetka" id="5">5</span>i okusili lijepu riječ Božju i snage budućega svijeta,  <span class="brojRetka" id="6">6</span>pa otpali, nemoguće je opet se obnoviti na obraćenje kad oni sami ponovno razapinju Sina Božjega i ruglu ga izvrgavaju.  <span class="brojRetka" id="7">7</span>Jer zemlja koja se napije kiše što na nju često pada i rađa raslinjem korisnim onima za koje se i obrađuje, prima blagoslov od Boga;  <span class="brojRetka" id="8">8</span>ona pak koja donosi trnje i drač, odbačena je, blizu prokletstvu a svršetak joj je: »U oganj!«</p><p class="noviRedak"> <h4>Riječi nade i ohrabrenja</h4><p class="pocetakParagrafa"> <span class="brojRetka" id="9">9</span>A uvjereni smo, ljubljeni, sve ako tako i govorimo, da je s vama dobro i da ste na putu spasenja.  <span class="brojRetka" id="10">10</span>Ta Bog nije nepravedan da bi zaboravio vaše djelo i ljubav što je iskazaste njegovu imenu posluživši i poslužujući svetima.  <span class="brojRetka" id="11">11</span>Želimo ipak da svatko od vas sve do svršetka pokazuje tu istu gorljivost za ispunjenje nade  <span class="brojRetka" id="12">12</span>te ne omlitavite, nego budete nasljedovatelji onih koji po vjeri i strpljivosti baštine obećano.</p><p class="pocetakParagrafa"> <span class="brojRetka" id="13">13</span>Doista, kad je Bog Abrahamu davao obećanje, jer se nije imao kime većim zakleti, zakle se samim sobom:  <span class="brojRetka" id="14">14</span>Uistinu, blagosloviti, blagoslovit ću te i umnožiti, umnožit ću te. <span class="brojRetka" id="15">15</span>I tako Abraham, strpljiv, postiže obećano.  <span class="brojRetka" id="16">16</span>Ljudi se doista kunu onim tko je veći i zakletva im je, kao potkrepa, kraj svake raspre.  <span class="brojRetka" id="17">17</span>Tako i Bog: htio je baštinicima obećanja obilatije pokazati nepromjenljivost svoje odluke pa zato zajamči zakletvom  <span class="brojRetka" id="18">18</span>da bismo po dva nepromjenljiva čina – u kojima je nemoguće da bi Bog prevario – mi pribjeglice imali snažno ohrabrenje da se držimo ponuđene nade.  <span class="brojRetka" id="19">19</span>Ona nam je kao pouzdano i čvrsto sidro duše što ulazi u unutrašnjost iza zavjese, <span class="brojRetka" id="20">20</span>kamo je kao preteča za nas ušao Isus postavši zauvijek Veliki svećenik po redu Melkisedekovu.</p></p>