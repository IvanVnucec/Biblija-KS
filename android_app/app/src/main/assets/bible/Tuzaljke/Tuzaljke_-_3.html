<h3>TREĆA TUŽALJKA </h3><p class="stih1"> <span class="brojRetka" id="1">1</span>Ja sam čovjek što upozna bijedu </p><p class="stih2">pod šibom gnjeva njegova.</p><p class="noviRedak"> </p><p class="stih1"> <span class="brojRetka" id="2">2</span>Mene je odveo i natjerao da hodam </p><p class="stih2">u tmini i bez svjetlosti.</p><p class="stih1"> <span class="brojRetka" id="3">3</span>I upravo mene bije i udara </p><p class="stih2">bez prestanka njegova ruka.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="4">4</span>Iscijedio je moje meso, kožu moju, </p><p class="stih2">polomio kosti moje.</p><p class="stih1"> <span class="brojRetka" id="5">5</span>Načinio mi jaram, </p><p class="stih2">glavu obrubio tegobama.</p><p class="stih1"> <span class="brojRetka" id="6">6</span>Pustio me da živim u tminama </p><p class="stih2">kao mrtvaci vječiti.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="7">7</span>Zazidao me, i ja ne mogu izaći, </p><p class="stih2">otežao je moje okove.</p><p class="stih1"> <span class="brojRetka" id="8">8</span>Kada sam vikao i zapomagao, </p><p class="stih2">molitvu je moju odbijao.</p><p class="stih1"> <span class="brojRetka" id="9">9</span>Zazidao mi ceste tesanim kamenom, </p><p class="stih2">zakrčio je putove moje.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="10">10</span>Meni on bijaše medvjed koji vreba, </p><p class="stih2">lav u zasjedi.</p><p class="stih1"> <span class="brojRetka" id="11">11</span>U bespuća me vodio, razdirao, </p><p class="stih2">ostavljao me da umirem.</p><p class="stih1"> <span class="brojRetka" id="12">12</span>Napinjao je lûk svoj i gađao me </p><p class="stih2">kao metu za svoje strelice.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="13">13</span>U slabine mi sasuo strelice, </p><p class="stih2">sinove svoga tobolca.</p><p class="stih1"> <span class="brojRetka" id="14">14</span>Postao sam smiješan svome narodu, </p><p class="stih2">rugalica svakidašnja.</p><p class="stih1"> <span class="brojRetka" id="15">15</span>Gorčinom me hranio, </p><p class="stih2">pelinom me napajao.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="16">16</span>Puštao me da zube kršim kamen grizući, </p><p class="stih2">zakapao me u pepeo.</p><p class="stih1"> <span class="brojRetka" id="17">17</span>Duši je mojoj oduzet mir </p><p class="stih2">i više ne znam što je sreća!</p><p class="stih1"> <span class="brojRetka" id="18">18</span>Rekoh: »Dotrajao je život moj </p><p class="stih2">i nada koja mi od Jahve dolazi.«</p><p class="noviRedak"> </p><p class="noviRedak"> </p><p class="stih1"> <span class="brojRetka" id="19">19</span>Spomeni se bijede moje i stradanja, </p><p class="stih2">pelina i otrova!</p><p class="stih1"> <span class="brojRetka" id="20">20</span>Bez prestanka na to misli </p><p class="stih2">i sahne duša u meni.</p><p class="stih1"> <span class="brojRetka" id="21">21</span>To nosim u srcu </p><p class="stih2">i gajim nadu u sebi.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="22">22</span>Dobrota Jahvina nije nestala, </p><p class="stih2">milosrđe njegovo nije presušilo.</p><p class="stih1"> <span class="brojRetka" id="23">23</span>Oni se obnavljaju svako jutro: </p><p class="stih2">tvoja je vjernost velika!</p><p class="stih1"> <span class="brojRetka" id="24">24</span>»Jahve je dio moj«, veli mi duša, </p><p class="stih2">»i zato se u nj pouzdajem.«</p><p class="noviRedak"> </p><p class="noviRedak"> </p><p class="stih1"> <span class="brojRetka" id="25">25</span>Dobar je Jahve onom koji se u nj pouzdaje, </p><p class="stih2">duši koja ga traži.</p><p class="stih1"> <span class="brojRetka" id="26">26</span>Dobro je u miru čekati </p><p class="stih2">spasenje Jahvino!</p><p class="stih1"> <span class="brojRetka" id="27">27</span>Dobro je čovjeku da nosi </p><p class="stih2">jaram za svoje mladosti.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="28">28</span>Neka sjedi u samoći i šuti, </p><p class="stih2">jer mu On to nametnu;</p><p class="stih1"> <span class="brojRetka" id="29">29</span>neka usne priljubi uz prašinu, </p><p class="stih2">možda još ima nade!</p><p class="stih1"> <span class="brojRetka" id="30">30</span>Neka pruži obraz onome koji ga bije, </p><p class="stih2">neka se zasiti porugom.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="31">31</span>Jer Gospod ne odbacuje </p><p class="stih2">nikoga zauvijek:</p><p class="stih1"> <span class="brojRetka" id="32">32</span>jer ako i rastuži, on se smiluje </p><p class="stih2">po svojoj velikoj ljubavi.</p><p class="stih1"> <span class="brojRetka" id="33">33</span>Jer samo nerado on ponižava </p><p class="stih2">i rascvili sinove čovjeka.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="34">34</span>Kad se gaze nogama </p><p class="stih2">svi zemaljski sužnjevi,</p><p class="stih1"> <span class="brojRetka" id="35">35</span>kad se izvrće pravica čovjeku </p><p class="stih2">pred licem Svevišnjeg,</p><p class="stih1"> <span class="brojRetka" id="36">36</span>kad se krivica nanosi čovjeku u parnici, </p><p class="stih2">zar Gospod ne vidi?</p><p class="noviRedak"> </p><p class="noviRedak"> </p><p class="stih1"> <span class="brojRetka" id="37">37</span>Tko je rekao nešto i zbilo se? </p><p class="stih2">Nije li Gospod to zapovjedio?</p><p class="stih1"> <span class="brojRetka" id="38">38</span>Ne dolazi li iz usta Svevišnjega </p><p class="stih2">i dobro i zlo?</p><p class="stih1"> <span class="brojRetka" id="39">39</span>Na što se tuže živi ljudi? </p><p class="stih2">Svatko na svoj grijeh.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="40">40</span>Ispitajmo, pretražimo pute svoje </p><p class="stih2">i vratimo se Jahvi.</p><p class="stih1"> <span class="brojRetka" id="41">41</span>Dignimo svoje srce i ruke svoje </p><p class="stih2">k Bogu koji je na nebesima.</p><p class="stih1"> <span class="brojRetka" id="42">42</span>Da, mi smo se odmetali, bili nepokorni, </p><p class="stih2">a ti, ti nisi praštao!</p><p class="noviRedak"> </p><p class="noviRedak"> </p><p class="stih1"> <span class="brojRetka" id="43">43</span>Obastrt gnjevom svojim, gonio si nas, </p><p class="stih2">ubijao i nisi štedio.</p><p class="stih1"> <span class="brojRetka" id="44">44</span>Oblakom si se obastro </p><p class="stih2">da molitva ne prodre do tebe.</p><p class="stih1"> <span class="brojRetka" id="45">45</span>Načinio si od nas smeće </p><p class="stih2">i odmet među narodima.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="46">46</span>Razjapili usta na nas </p><p class="stih2">svi neprijatelji naši.</p><p class="stih1"> <span class="brojRetka" id="47">47</span>Užas i jama bila nam sudbina, </p><p class="stih2">propast i zator!</p><p class="stih1"> <span class="brojRetka" id="48">48</span>Potoci suza teku iz očiju mojih </p><p class="stih2">zbog propasti Kćeri naroda mojega.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="49">49</span>Moje oči liju suze bez prestanka, </p><p class="stih2">jer prestanka nema</p><p class="stih1"> <span class="brojRetka" id="50">50</span>dok ne pogleda i ne vidi </p><p class="stih2">Jahve s nebesa.</p><p class="stih1"> <span class="brojRetka" id="51">51</span>Moje mi oko bol zadaje </p><p class="stih2">zbog kćeri svih mojega grada.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="52">52</span>Uporno me k’o pticu progone </p><p class="stih2">svi što me mrze, a bez razloga.</p><p class="stih1"> <span class="brojRetka" id="53">53</span>U jamu baciše moj život </p><p class="stih2">i zatrpaše je kamenjem.</p><p class="stih1"> <span class="brojRetka" id="54">54</span>Voda mi dođe preko glave, </p><p class="stih2">rekoh sam sebi: »Pogiboh!«</p><p class="noviRedak"> </p><p class="noviRedak"> </p><p class="stih1"> <span class="brojRetka" id="55">55</span>I tada zazvah ime tvoje, Jahve, </p><p class="stih2">iz najdublje jame.</p><p class="stih1"> <span class="brojRetka" id="56">56</span>Ti oču moj glas: </p><p class="stih2">»Ne začepljuj uši svoje na vapaje moje.«</p><p class="stih1"> <span class="brojRetka" id="57">57</span>Bliz meni bijaše u dan vapaja mog, </p><p class="stih2">govoraše: »Ne boj se!«</p><p class="noviRedak"> </p><p class="noviRedak"> </p><p class="stih1"> <span class="brojRetka" id="58">58</span>Ti si, Gospode, izborio pravdu za dušu moju, </p><p class="stih2">ti si život moj izbavio.</p><p class="stih1"> <span class="brojRetka" id="59">59</span>Ti, Jahve, vidje kako me tlače, </p><p class="stih2">dosudi mi pravdu.</p><p class="stih1"> <span class="brojRetka" id="60">60</span>Ti vidje svu osvetu njinu, </p><p class="stih2">sve podvale protiv mene.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="61">61</span>Čuo si, Jahve, podrugivanje njihovo, </p><p class="stih2">sve podvale protiv mene.</p><p class="stih1"> <span class="brojRetka" id="62">62</span>Usne protivnika mojih i misli njine </p><p class="stih2">protiv mene su cio dan.</p><p class="stih1"> <span class="brojRetka" id="63">63</span>Kad sjede, kad ustaju, pogledaj samo: </p><p class="stih2">ja sam im pjesma rugalica.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="64">64</span>Vrati im, Jahve, milo za drago, </p><p class="stih2">po djelu ruku njihovih.</p><p class="stih1"> <span class="brojRetka" id="65">65</span>Učini da srca im otvrdnu, </p><p class="stih2">udari ih prokletstvom svojim.</p><p class="stih1"> <span class="brojRetka" id="66">66</span>Goni ih gnjevno i sve ih istrijebi </p><p class="stih2">pod nebesima svojim, Jahve!</p>