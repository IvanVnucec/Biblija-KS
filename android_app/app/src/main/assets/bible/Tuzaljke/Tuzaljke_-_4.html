<h3>ČETVRTA TUŽALJKA </h3><p class="stih1"> <span class="brojRetka" id="1">1</span>Jao, potamnje zlato, </p><p class="stih2">to suho zlato! </p><p class="stih2">na uglovima svih ulica. </p><p class="noviRedak"> </p><p class="noviRedak"> </p><p class="stih1"> <span class="brojRetka" id="2">2</span>Sinovi sionski, nekoć cijenjeni </p><p class="stih2">kao najčišće zlato,</p><p class="stih1">ah, sada ih cijene kao sudove glinske, </p><p class="stih2">kao djelo ruku lončarevih!</p><p class="noviRedak"> </p><p class="noviRedak"> </p><p class="stih1"> <span class="brojRetka" id="3">3</span>Čak i šakali pružaju dojke </p><p class="stih2">i doje mladunčad,</p><p class="stih1">ali kćeri naroda moga postaše okrutne </p><p class="stih2">kao nojevi u pustinji.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="4">4</span>Jezik dojenčeta </p><p class="stih2">za nepce se lijepi od žeđi.</p><p class="stih1">Djeca vape za kruhom, </p><p class="stih2">a nikog da im ga pruži.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="5">5</span>Oni što se nekoć sladiše biranim jelima </p><p class="stih2">ginu po ulicama;</p><p class="stih1">nekoć nošeni u grimizu, </p><p class="stih2">sada se valjaju po buništu.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="6">6</span>Veći bijaše zločin Kćeri naroda moga </p><p class="stih2">od grijeha Sodome,</p><p class="stih1">što u tren oka bi razorena, </p><p class="stih2">a ničija se ruka ne diže na nju.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="7">7</span>Njeni mladići bijahu nekoć čišći od snijega, </p><p class="stih2">bjelji od mlijeka,</p><p class="stih1">od koralja rumenija bijahu im tijela, </p><p class="stih2">lice glatko k’o safir.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="8">8</span>Sad im je obraz crnji od čađe, </p><p class="stih2">ne prepoznaju se više na ulici.</p><p class="stih1">Koža im se lijepi za kosti, </p><p class="stih2">suha kao drvo.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="9">9</span>Kako su sretni oni što ih mač probode, </p><p class="stih2">sretniji od onih koje pomori glad;</p><p class="stih1">koji padaju, iscrpljeni, </p><p class="stih2">jer im nedostaju plodovi zemljini.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="10">10</span>Žene, tako nježne, </p><p class="stih2">kuhaše djecu svoju,</p><p class="stih1">njima se hraniše </p><p class="stih2">za propasti Kćeri naroda moga.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="11">11</span>Jahve je utolio svoj bijes, </p><p class="stih2">izlio jarosnu srdžbu svoju,</p><p class="stih1">na Sionu raspirio požar </p><p class="stih2">što sažiže i same temelje njegove.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="12">12</span>Nisu vjerovali kraljevi zemaljski </p><p class="stih2">ni svekoliko stanovništvo zemlje</p><p class="stih1">da će ugnjetač i neprijatelj </p><p class="stih2">ući na vrata jeruzalemska –</p><p class="noviRedak"> </p><p class="noviRedak"> </p><p class="stih1"> <span class="brojRetka" id="13">13</span>zbog grijeha svojih proroka, </p><p class="stih2">zbog bezakonja svećenikâ</p><p class="stih1">koji usred grada prolijevahu </p><p class="stih2">krv pravednikâ!</p><p class="noviRedak"> </p><p class="noviRedak"> </p><p class="stih1"> <span class="brojRetka" id="14">14</span>K’o slijepi teturahu ulicama, </p><p class="stih2">omašteni krvlju,</p><p class="stih1">te nitko nije smio da se takne </p><p class="stih2">odjeće njihove.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="15">15</span>»Natrag, nečisti!« – viču im. </p><p class="stih2">»Natrag! Ne dirajte!«</p><p class="stih1">I tada pobjegoše poganima, </p><p class="stih2">al’ ne smjedoše ondje ostati.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="16">16</span>Raspršilo ih lice Jahvino, </p><p class="stih2">on ih više nije gledao.</p><p class="stih1">Ne poštuju više svećenikâ, </p><p class="stih2">ne sažaljuju staraca.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="17">17</span>Već nam oči iščilješe </p><p class="stih2">iščekujući pomoć, ali uzalud;</p><p class="stih1">s kula naših zureć’ u daljinu </p><p class="stih2">očekivasmo narod koji nas ne može spasiti.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="18">18</span>Vrebaju nam na korake </p><p class="stih2">da ne hodamo po trgovima svojim.</p><p class="stih1">Bliži nam se kraj, navršili nam se dani, </p><p class="stih2">naš konac dolazi.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="19">19</span>Naši gonitelji bijahu brži </p><p class="stih2">od orlova na nebu;</p><p class="stih1">u planini nas ganjahu, </p><p class="stih2">u pustinji dočekivahu u zasjedi.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="20">20</span>Naš životni dah, Jahvin pomazanik, </p><p class="stih2">pade u njihove jame –</p><p class="stih1">on za koga govorasmo: »U sjeni njegovoj </p><p class="stih2">živjet ćemo među narodima.«</p><p class="noviRedak"> </p><p class="noviRedak"> </p><p class="stih1"> <span class="brojRetka" id="21">21</span>Raduj se i veseli se, Kćeri edomska, </p><p class="stih2">ti koja živiš u zemlji Usu:</p><p class="stih1">doći će i do tebe čaša, </p><p class="stih2">opit ćeš se i razgoliti.</p><p class="noviRedak"> </p><p class="noviRedak"> </p><p class="stih1"> <span class="brojRetka" id="22">22</span>Tvoj grijeh je iskupljen, Kćeri sionska, </p><p class="stih2">neće te više u izgnanstvo voditi.</p><p class="stih1">Kaznit će opačinu tvoju, Kćeri edomska, </p><p class="stih2">razotkriti grijehe tvoje.</p><p class="noviRedak"> </p>