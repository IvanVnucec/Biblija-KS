<p class="pocetakParagrafa"> <span class="brojRetka" id="1">1</span>Proročanstvo nad Ninivom.</p><p class="stih2">Knjiga viđenja Nahuma Elkošanina.</p><h2>PROSLOV</h2><h4>Jahvina srdžba</h4><p class="stih1"> <span class="brojRetka" id="2">2</span>Jahve je Bog ljubomoran i osvetnik!</p><p class="stih2">Jahve se osvećuje, gospodar srdžbe!</p><p class="stih1">Jahve se osvećuje svojim protivnicima,</p><p class="stih2">ustrajan u gnjevu na neprijatelje.</p><p class="stih1"> <span class="brojRetka" id="3">3</span>Jahve je spor u gnjevu, ali silan u moći.</p><p class="stih2">Ne, Jahve neće pustiti krivca nekažnjena.</p><p class="stih1">U vihoru i oluji put je njegov,</p><p class="stih2">oblaci su prašina koju podižu njegovi koraci.</p><p class="stih1"> <span class="brojRetka" id="4">4</span>GIMEL	Prijeti moru i isušuje ga,</p><p class="stih2">presušuje sve rijeke.</p><p class="stih1">... Bašan i Karmel uvenuli su,</p><p class="stih2">povenuli su pupoljci Libana!</p><p class="stih1"> <span class="brojRetka" id="5">5</span>HE	Pred njim se gore potresaju,</p><p class="stih2">bregovi se ljuljaju,</p><p class="stih1">zemlja se pod njim provaljuje,</p><p class="stih2">krug zemaljski i sve što na njem stanuje.</p><p class="stih1"> <span class="brojRetka" id="6">6</span>ZAJIN	Tko može izdržati pred bijesom njegovim?</p><p class="stih2">Tko će odoljeti pred gnjevnom srdžbom njegovom?</p><p class="stih1">Jarost se njegova kao vatra izlijeva</p><p class="stih2">i litice se pred njim kidaju.</p><p class="stih1"> <span class="brojRetka" id="7">7</span>TET	Jahve je dobar onima koji se u njeg’ uzdaju,</p><p class="stih2">on je okrilje u dan nevolje,</p><p class="stih1">poznaje one koji se njemu utječu</p><p class="stih2"> <span class="brojRetka" id="8">8</span>kada potopne vode poplave.</p><p class="stih1">Uništit će one koji se protiv njega podižu,</p><p class="stih2">progonit će svoje dušmane u najmrkliji mrak.</p><h4>Proročke opomene: Judeji</h4><p class="stih1"> <span class="brojRetka" id="9">9</span>Što vi snujete protiv Jahve?</p><p class="stih1">On uništava do kraja;</p><p class="stih2">nevolja se neće dva puta podići.</p><p class="stih1"> <span class="brojRetka" id="10">10</span>Kao trnovita šikara i kao pijanci na pijanki,</p><p class="stih2">k’o suha slama bit će potpuno smlavljeni.</p><h4>Asiriji</h4><p class="stih1"> <span class="brojRetka" id="11">11</span>Iz tebe je potekao</p><p class="stih2">onaj koji snuje zlo protiv Jahve,</p><p class="stih2">savjetnik Belijala.</p><h4>Judeji</h4><p class="stih1"> <span class="brojRetka" id="12">12</span>Jahve ovako govori:</p><p class="stih1">»Neka su spremni, neka mnogobrojni,</p><p class="stih2">bit će pokošeni, uništeni.</p><p class="stih1">Ako sam te ponizio,</p><p class="stih2">neću te odsada ponižavati.</p><p class="stih1"> <span class="brojRetka" id="13">13</span>A sada, razbit ću jaram koji te steže,</p><p class="stih2">raskidat ću tvoje okove.«</p><h4>Kralju Ninive</h4><p class="stih1"> <span class="brojRetka" id="14">14</span>Protiv tebe Jahve naređuje:</p><p class="stih2">»Neće više biti roda tvoga imena,</p><p class="stih1">iz hrama tvojih bogova istrijebit ću</p><p class="stih2">likove rezane i livene,</p><p class="stih2">a od tvog groba ruglo ću učiniti.«</p>