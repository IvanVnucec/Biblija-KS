<h4>Judeji</h4><p class="pocetakParagrafa"> <span class="brojRetka" id="1">1</span>Gledajte, preko gora hrli glasnik,</p><p class="stih2">on naviješta: »Spasenje!«</p><p class="stih1">Svetkuj svoje blagdane, Judo,</p><p class="stih2">ispuni svoje zavjete,</p><p class="stih1">jer Belijal više neće prolaziti po tebi,</p><p class="stih2">on je sasvim zatrt.</p><p class="stih1"> <span class="brojRetka" id="3">3</span>Da, Jahve će obnoviti vinograd Jakovljev</p><p class="stih2">i vinograd Izraelov.</p><p class="stih1">Pljačkaši ih opljačkali,</p><p class="stih2">mladice im potrli.</p><h2>PROPAST NINIVE</h2><h4>Napad</h4><p class="stih1"> <span class="brojRetka" id="2">2</span>Protiv tebe dolazi rušitelj.</p><p class="stih2">Postavi stražu na bedeme,</p><p class="stih1">gledaj na put, opaši bedra,</p><p class="stih2">saberi sve svoje snage.</p><p class="stih1"> <span class="brojRetka" id="4">4</span>Štitovi njegovih junaka crvene se,</p><p class="stih2">njegovi su ratnici u grimizu;</p><p class="stih1">ognjem blista čelik na njihovim bojnim kolima</p><p class="stih2">kad krenu u boj;</p><p class="stih2">konji im se propinju.</p><p class="stih1"> <span class="brojRetka" id="5">5</span>Po ulicama bjesne bojna kola,</p><p class="stih2">lete preko trgova;</p><p class="stih1">na pogled su baklje goruće;</p><p class="stih2">kao munje, samo sijevaju.</p><p class="stih1"> <span class="brojRetka" id="6">6</span>Pozivaju se borci odabrani,</p><p class="stih2">bacaju se u rovove,</p><p class="stih1">hrle brzo na bedeme,</p><p class="stih2">već je zaklon postavljen.</p><p class="stih1"> <span class="brojRetka" id="7">7</span>Vrata koja gledaju na Rijeku otvaraju se,</p><p class="stih2">strava je u palači.</p><p class="stih1"> <span class="brojRetka" id="8">8</span>Podižu, u izgnanstvo odvode Gospodaricu,</p><p class="stih2">robinjice njene cvile,</p><p class="stih1">tuguju kao golubice,</p><p class="stih2">u prsa se udaraju.</p><p class="stih1"> <span class="brojRetka" id="9">9</span>Niniva je nabujalo jezero,</p><p class="stih2">oni bježe pred vodom njezinom.</p><p class="stih1">»Zaustavite se, stanite!«</p><p class="stih2">Ali se nitko ne okreće.</p><p class="stih1"> <span class="brojRetka" id="10">10</span>»Grabite srebro! Grabite zlato!«</p><p class="stih2">Blagu kraja nema,</p><p class="stih2">obilje dragocjenosti!</p><p class="stih1"> <span class="brojRetka" id="11">11</span>Pljačkanje, haranje, razaranje!</p><p class="stih2">Srce zamire, koljena klecaju,</p><p class="stih1">u bedrima drhtavica,</p><p class="stih2">svima su lica poblijedjela.</p><h4>Prijetnje lavu asirskom</h4><p class="stih1"> <span class="brojRetka" id="12">12</span>Gdje je skrovište lavovima</p><p class="stih2">i log lavićima?</p><p class="stih1">Kad je lav izlazio, lavica je ostajala</p><p class="stih2">i lavovi mališani;</p><p class="stih2">plašio ih nitko nije.</p><p class="stih1"> <span class="brojRetka" id="13">13</span>Lav je grabio za svoje laviće,</p><p class="stih2">davio je za svoje lavice;</p><p class="stih1">svoje špilje punio je plijenom,</p><p class="stih2">svoja skrovišta lovinom.</p><p class="stih1"> <span class="brojRetka" id="14">14</span>»Evo me! Tebi!« –</p><p class="stih2">riječ je Jahve nad vojskama.</p><p class="stih1">»Pretvorit ću u dim tvoja bojna kola,</p><p class="stih2">mač će poklati tvoje laviće.</p><p class="stih1">Istrijebit ću sa zemlje tvoja pljačkanja,</p><p class="stih2">i neće se više čuti povik tvojih glasnika.«</p>