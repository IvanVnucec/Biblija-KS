<p class="pocetakParagrafa"> <span class="brojRetka" id="1">1</span>Zapovjedi da je odvedu na mjesto gdje je bilo pohranjeno srebrno posuđe i naredi da joj daju od jela njegovih i od vina njegova.  <span class="brojRetka" id="2">2</span>Ali Judita odgovori: »Neću toga jesti da ne bude sablazni, nego neka mi se jelo priređuje od onoga što sam donijela sa sobom.«  <span class="brojRetka" id="3">3</span>Holoferno je zapita: »Kad ti ponestane što imaš uza se, odakle ćemo ti davati takva jela kad među nama nema nikoga od tvoga roda?«  <span class="brojRetka" id="4">4</span>Judita odgovori: »Života mi tvoga, gospodaru, ropkinja tvoja neće ni utrošiti što je sa sobom donijela, a Gospod će već rukom njezinom izvesti što je odlučio.«</p><p class="pocetakParagrafa"> <span class="brojRetka" id="5">5</span>Onda je sluge Holofernove odvedoše u šator. Spavala je do ponoći. Ustade o jutarnjoj straži.  <span class="brojRetka" id="6">6</span>Poruči Holofernu: »Neka gospodar moj dopusti da sluškinja njegova iziđe radi molitve.«  <span class="brojRetka" id="7">7</span>Holoferno naredi svojim stražarima da je u tome ne ometaju. Ostala je tako tri dana u taboru. Noću je išla u dolinu Betulije i umivala se na studencu u taboru.  <span class="brojRetka" id="8">8</span>Kad bi tako izišla, molila bi Gospoda, Boga Izraelova, da joj korake upravi na slavu sinova naroda njezina.  <span class="brojRetka" id="9">9</span>Vrativši se čista, zadržala bi se u šatoru dok joj ne bi navečer priredili jelo.</p><p class="noviRedak"> <h4>Judita na Holofernovoj gozbi</h4><p class="pocetakParagrafa"> <span class="brojRetka" id="10">10</span>Četvrtoga dana Holoferno priredi gozbu samo za svoje časnike. Ne pozva nikoga od posluge.  <span class="brojRetka" id="11">11</span>Reče dvoraninu Bagoi, upravitelju svih svojih dobara: »Idi i nagovori onu Hebrejku koja je kod tebe da dođe jesti i piti s nama.  <span class="brojRetka" id="12">12</span>Bila bi nam prava sramota imati uza se takvu ženu a ne biti s njom; jer ako je ne predobijemo, rugat će nam se.«</p><p class="pocetakParagrafa"> <span class="brojRetka" id="13">13</span>Bagoa izađe od Holoferna, uđe k njoj i reče joj: »Neka ljepojka ne oklijeva doći k mome gospodaru da bude čašćena u njegovoj nazočnosti, da veselo pije vino s nama i postane ovoga dana kao jedna od asirskih kćeri koje žive u dvoru Nabukodonozorovu.«  <span class="brojRetka" id="14">14</span>Judita mu odgovori: »Tko sam ja da se usprotivim svome gospodaru? Učinit ću smjesta sve što je drago oku njegovu. Bit će mi to radost sve do smrti.«</p><p class="pocetakParagrafa"> <span class="brojRetka" id="15">15</span>Ustade, ukrasi se haljinama i svakakvim ženskim uresima. Sluškinja ode prije nje te prostrije po zemlji pred Holoferna ovnujske kože koje je dobila od Bagoe za svakidašnju upotrebu da na njima svakoga dana udobno blaguje.  <span class="brojRetka" id="16">16</span>Judita uđe i smjesti se. Holofernu se srce uzbudi, duša mu se uznemiri i spopade ga ognjena žudnja da bude s njom. Od onoga dana kad ju je prvi put vidio, samo je vrebao priliku da je zavede.  <span class="brojRetka" id="17">17</span>Kaza joj Holoferno: »De pij i veseli se s nama!«  <span class="brojRetka" id="18">18</span>Judita odgovori: »Hoću, pit ću, gospodaru, jer osjećam da je danas moj život tako velik kako nije bio nikada od moga rođenja.«  <span class="brojRetka" id="19">19</span>Uzela je, jela je i pila pred njim što joj njezina sluškinja bijaše priredila.  <span class="brojRetka" id="20">20</span>Holoferno je uživao u njoj i pio je toliko vina koliko ga nije pio nikad u životu.</p></p>