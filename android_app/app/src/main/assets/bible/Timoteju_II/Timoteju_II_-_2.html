<h4>Smisao patnjâ kršćanskog apostola</h4><p class="pocetakParagrafa"> <span class="brojRetka" id="1">1</span>Ti se dakle, dijete moje, jačaj milošću u Kristu Isusu  <span class="brojRetka" id="2">2</span>i što si od mene po mnogim svjedocima čuo, to predaj vjernim ljudima koji će biti podobni i druge poučiti.  <span class="brojRetka" id="3">3</span>S njima se zlopati kao dobar vojnik Krista Isusa.  <span class="brojRetka" id="4">4</span>Tko vojuje, ne zapleće se u svagdanje poslove kako bi se vojskovođi svidio.  <span class="brojRetka" id="5">5</span>I natječe li se tko, ne ovjenčava se ako se zakonito ne natječe.  <span class="brojRetka" id="6">6</span>Ratar koji se trudi treba da prvi primi od uroda.  <span class="brojRetka" id="7">7</span>Shvati što govorim! Ta dat će ti Gospodin razum u svemu.</p><p class="pocetakParagrafa"> <span class="brojRetka" id="8">8</span>Spominji se Isusa Krista, uskrsla od mrtvih, od potomstva Davidova – po mojem evanđelju.  <span class="brojRetka" id="9">9</span>Za nj se ja zlopatim sve do okova, kao zločinac. Ali riječ Božja nije okovana!  <span class="brojRetka" id="10">10</span>Stoga sve podnosim radi izabranih, da i oni postignu spasenje, spasenje u Kristu Isusu, zajedno s vječnom slavom.</p><p class="noviRedak"> </p><p class="stih1"> <span class="brojRetka" id="11">11</span>Vjerodostojna je riječ:</p><p class="stih1">Ako s njime umrijesmo,</p><p class="stih1">s njime ćemo i živjeti.</p><p class="stih1"> <span class="brojRetka" id="12">12</span>Ako ustrajemo,</p><p class="stih1">s njime ćemo i kraljevati.</p><p class="stih1">Ako ga zaniječemo,</p><p class="stih1">i on će zanijekati nas.</p><p class="stih1"> <span class="brojRetka" id="13">13</span>Ako ne budemo vjerni,</p><p class="stih1">on vjeran ostaje.</p><p class="stih1">Ta ne može sebe zanijekati!</p><p class="noviRedak"> <h3>2. PROTIV OPASNOSTI</h3><h4>Sadašnji krivi učitelji</h4><p class="pocetakParagrafa"> <span class="brojRetka" id="14">14</span>Na to podsjećaj zaklinjući pred Bogom neka ne bude rječoborstva: ničemu ne koristi, a na propast je onima koji slušaju.  <span class="brojRetka" id="15">15</span>Uznastoj da kao prokušan staneš pred Boga kao radnik koji se nema čega stidjeti, koji ispravno reže riječ istine.  <span class="brojRetka" id="16">16</span>Svjetovnih se pak praznorječja kloni: sve će više provaljivati prema bezbožnosti  <span class="brojRetka" id="17">17</span>i riječ će njihova kao rak-rana izgrizati. Od njih su Himenej i Filet,  <span class="brojRetka" id="18">18</span>koji zastraniše od istine tvrdeći da je uskrsnuće već bilo te nekima prevraćaju vjeru.</p><p class="pocetakParagrafa"> <span class="brojRetka" id="19">19</span>Ipak čvrsti temelj Božji stoji – pod ovim je pečatom: Poznaje Gospodin one koji su njegovi i neka se kloni zloće tko god imenuje ime Gospodnje.</p><p class="pocetakParagrafa"> <span class="brojRetka" id="20">20</span>Pa u velikoj kući ima posudâ ne samo zlatnih i srebrnih nego i drvenih i glinenih; i jedne su časne, druge pak nečasne.  <span class="brojRetka" id="21">21</span>Očisti li se dakle tko od toga, bit će posuda časna, posvećena, korisna Gospodaru, za svako dobro djelo prikladna.</p><p class="pocetakParagrafa"> <span class="brojRetka" id="22">22</span>A mladenačkih se strastvenosti kloni! Téži za pravednošću, vjerom, ljubavlju, mirom sa svima koji iz čista srca prizivlju Gospodina.  <span class="brojRetka" id="23">23</span>Lûde pak i neobuzdane raspre odbijaj znajući da rađaju svađama.  <span class="brojRetka" id="24">24</span>A sluga Gospodnji treba da se ne svađa, nego da bude nježan prema svima, sposoban poučavati, zlo podnositi,  <span class="brojRetka" id="25">25</span>da s blagošću preodgaja protivnike, ne bi li ih Bog podario obraćenjem te spoznaju istinu  <span class="brojRetka" id="26">26</span>i ponovno budu trijezni izvan zamke đavla, koji ih drži robljem svoje volje.</p></p>