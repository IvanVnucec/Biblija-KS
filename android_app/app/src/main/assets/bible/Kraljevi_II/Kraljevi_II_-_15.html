<h4>Azarjino kraljevanje u Judeji</h4><p class="pocetakParagrafa"> <span class="brojRetka" id="1">1</span>Dvadeset i sedme godine kraljevanja Jeroboama, kralja izraelskog, postade judejskim kraljem Azarja, sin Amasjin.  <span class="brojRetka" id="2">2</span>Bilo mu je šesnaest godina kad se zakraljio, a kraljevao je pedeset i dvije godine u Jeruzalemu. Mati mu se zvala Jekolija, a bila je iz Jeruzalema.  <span class="brojRetka" id="3">3</span>Činio je što je pravo u Jahvinim očima, sasvim kao i njegov otac Amasja.  <span class="brojRetka" id="4">4</span>Samo uzvišica nije srušio i narod je svejednako prinosio žrtve i kâd na uzvišicama.</p><p class="pocetakParagrafa"> <span class="brojRetka" id="5">5</span>Ali Jahve udari kralja i ostade on gubav do smrti. Stanovao je u odvojenoj kući. Kraljev sin Jotam bio upravitelj dvora i sudio je puku zemlje.</p><p class="pocetakParagrafa"> <span class="brojRetka" id="6">6</span>Ostala povijest Azarjina i sve što je učinio, zar sve to nije zapisano u knjizi Ljetopisa kraljeva judejskih?  <span class="brojRetka" id="7">7</span>Azarja je počinuo i sahraniše ga kraj njegovih otaca u Davidovu gradu. A na njegovo se mjesto zakralji sin mu Jotam.</p><p class="noviRedak"> <h4>Zaharijino kraljevanje u Izraelu</h4><p class="pocetakParagrafa"> <span class="brojRetka" id="8">8</span>Trideset i osme godine Azarjina kraljevanja u Judeji postade izraelskim kraljem u Samariji za šest mjeseci Zaharija, sin Jeroboamov.  <span class="brojRetka" id="9">9</span>On je činio što je zlo u očima Jahvinim, kao što su činili njegovi oci; nije odstupao od grijeha Jeroboama, sina Nebatova, koji je na grijeh naveo Izraela.</p><p class="pocetakParagrafa"> <span class="brojRetka" id="10">10</span>Šalum, sin Jabešov, uroti se protiv njega; udario ga je i usmrtio u Jibleamu te se zakraljio mjesto njega.</p><p class="pocetakParagrafa"> <span class="brojRetka" id="11">11</span>Ostala povijest Zaharijina zapisana je u knjizi Ljetopisa izraelskih kraljeva.  <span class="brojRetka" id="12">12</span>Ispunila se riječ koju je Jahve rekao Jehuu: »Tvoji će sinovi sjediti na prijestolju Izraela sve do četvrtog koljena.« I tako je bilo.</p><p class="noviRedak"> <h4>Kraljevanje Šalumovo u Izraelu</h4><p class="pocetakParagrafa"> <span class="brojRetka" id="13">13</span>Šalum, sin Jabešov, postade kraljem trideset i devete godine kraljevanja Azarje, judejskog kralja, i kraljevao je mjesec dana u Samariji.  <span class="brojRetka" id="14">14</span>Menahem, sin Gadijev, ode iz Tirse, uđe u Samariju te udari Šaluma, sina Jabešova, usmrti ga i zakralji se mjesto njega.</p><p class="pocetakParagrafa"> <span class="brojRetka" id="15">15</span>Ostala povijest Šalumova i urota koju je skovao, sve je zapisano u knjizi Ljetopisa kraljeva izraelskih.  <span class="brojRetka" id="16">16</span>Tada je Menahem razorio Tifnah i sve što je u njem bilo i njegovo područje od Tirse jer mu nisu otvorili vrata. Razorio ga je i rasporio sve trudnice u njemu.</p><p class="noviRedak"> <h4>Kraljevanje Menahemovo u Izraelu</h4><p class="pocetakParagrafa"> <span class="brojRetka" id="17">17</span>Trideset i devete godine kraljevanja Azarje u Judeji postade Menahem, sin Gadijev, kraljem Izraela. Kraljevao je deset godina u Samariji.  <span class="brojRetka" id="18">18</span>Činio je što je zlo u očima Jahvinim; nije odstupao od grijeha Jeroboama, sina Nebatova, koji je zaveo Izraela.</p><p class="pocetakParagrafa">U njegovo vrijeme  <span class="brojRetka" id="19">19</span>Pul, kralj Asirije, osvoji zemlju. Menahem dade Pulu tisuću talenata srebra da mu pomogne učvrstiti kraljevsku vlast u njegovim rukama.  <span class="brojRetka" id="20">20</span>Menahem ubra taj novac od Izraela, od svih imućnih ljudi, da bi ga mogao dati asirskom kralju. Po osobi je bilo pedeset šekela srebra. Tako se asirski kralj vratio i nije ondje ostao u zemlji.</p><p class="pocetakParagrafa"> <span class="brojRetka" id="21">21</span>Ostala povijest Menahemova i sve što je učinio, zar sve to nije zapisano u knjizi Ljetopisa kraljeva izraelskih?  <span class="brojRetka" id="22">22</span>Menahem je počinuo sa svojim ocima, a sin njegov Pekahja zakralji se na njegovo mjesto.</p><p class="noviRedak"> <h4>Kraljevanje Pekahjino u Izraelu</h4><p class="pocetakParagrafa"> <span class="brojRetka" id="23">23</span>Pedesete godine kraljevanja judejskog kralja Azarje postade kraljem izraelskim u Samariji Pekahja, sin Menahemov. Kraljevao je dvije godine.  <span class="brojRetka" id="24">24</span>On je činio što je zlo u očima Jahvinim; nije odstupao od grijeha Jeroboama, sina Nebatova, koji je zaveo Izraela.</p><p class="pocetakParagrafa"> <span class="brojRetka" id="25">25</span>Njegov dvoranin Pekah, sin Remalijin, uroti se protiv njega i ubi ga u Samariji, u kuli kraljevskog dvora, s Argobom i Arjeom. Imao je sa sobom pedeset ljudi iz Gileada. Ubio je kralja i zakraljio se mjesto njega.</p><p class="pocetakParagrafa"> <span class="brojRetka" id="26">26</span>Ostala povijest Pekahjina i sve što je učinio, sve je to zapisano u knjizi Ljetopisa izraelskih kraljeva.</p><p class="noviRedak"> <h4>Pekahovo kraljevanje u Izraelu</h4><p class="pocetakParagrafa"> <span class="brojRetka" id="27">27</span>Pedeset i druge godine kraljevanja Azarje, judejskoga kralja, postade kraljem u Samariji Pekah, sin Remalijin. Kraljevao je dvadeset godina.  <span class="brojRetka" id="28">28</span>On je činio što je zlo u očima Jahvinim; nije odstupao od grijeha Jeroboama, sina Nebatova, koji je zaveo Izraela.</p><p class="pocetakParagrafa"> <span class="brojRetka" id="29">29</span>U vrijeme izraelskog kralja Pekaha došao je asirski kralj Tiglat Pileser i zauzeo Ijon, Abel Bet Maaku, Janoah, Kedeš, Hasor, Gilead, Galileju i svu zemlju Naftalijevu. I odveo je stanovništvo u Asiriju.  <span class="brojRetka" id="30">30</span>Hošea, sin Elin, uroti se protiv Pekaha, sina Remalijina, ubi ga i zakralji mjesto njega dvadesete godine Jotama, sina Azarjina.</p><p class="pocetakParagrafa"> <span class="brojRetka" id="31">31</span>Ostala povijest Pekahova, sve što je učinio, sve je to zapisano u knjizi Ljetopisa izraelskih kraljeva.</p><p class="noviRedak"> <h4>Jotamovo kraljevanje u Judeji</h4><p class="pocetakParagrafa"> <span class="brojRetka" id="32">32</span>Druge godine kraljevanja Pekaha, sina Remalijina, nad Izraelom, postade judejskim kraljem Jotam, sin Azarjin.  <span class="brojRetka" id="33">33</span>Bilo mu je dvadeset i pet godina kad se zakraljio, a kraljevao je šesnaest godina u Jeruzalemu. Materi mu bješe ime Jeruša, Sadokova kći.  <span class="brojRetka" id="34">34</span>Činio je što je pravo u Jahvinim očima, sasvim kao i otac mu Azarja.  <span class="brojRetka" id="35">35</span>Ali ni on nije srušio uzvišica; narod je svejednako prinosio žrtve i kâd na uzvišicama. On je sagradio Gornja vrata na domu Jahvinu.</p><p class="pocetakParagrafa"> <span class="brojRetka" id="36">36</span>Ostala povijest Jotamova i sve što je učinio, zar to nije sve zapisano u knjizi Ljetopisa judejskih kraljeva?  <span class="brojRetka" id="37">37</span>U njegove je dane Jahve počeo slati protiv Judeje aramejskog kralja Resina i Pekaha, sina Remalijina.  <span class="brojRetka" id="38">38</span>Tada Jotam počinu kod otaca i sahraniše ga u gradu njegova praoca Davida. A na njegovo se mjesto zakralji sin mu Ahaz.</p></p></p></p></p></p></p>