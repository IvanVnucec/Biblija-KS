<p class="pocetakParagrafa"> <span class="brojRetka" id="1">1</span>Proroštvo koje vidje prorok Habakuk.</p><h2>I. RAZGOVOR IZMEĐU PROROKA I BOGA </h2><h4>Prva prorokova tužbalica:Pravo je izopačeno</h4><p class="stih1"> <span class="brojRetka" id="2">2</span>Dokle ću, Jahve, zapomagati,</p><p class="stih2">a da ti ne čuješ?</p><p class="stih1">Vikati k tebi »Nasilje!«</p><p class="stih2">a da ti ne spasiš?</p><p class="stih1"> <span class="brojRetka" id="3">3</span>Zašto mi nepravdu iznosiš pred oči,</p><p class="stih2">zašto gledaš ugnjetavanje?</p><p class="stih1">Pljačka je i nasilje preda mnom.</p><p class="stih2">Raspra je, razmirica bjesni!</p><p class="stih1"> <span class="brojRetka" id="4">4</span>Zakon je izgubio snagu,</p><p class="stih2">a pravda se ni načas ne pomalja.</p><p class="stih1">Da, zlikovac progoni pravednika,</p><p class="stih2">pravo je stoga izopačeno.</p><h4>Prvo proroštvo: Kaldejci – bič Božji</h4><p class="stih1"> <span class="brojRetka" id="5">5</span>Obazrite se na narode, pogledajte,</p><p class="stih2">čudite se, zapanjite!</p><p class="stih1">Jer u vaše dane činim djelo</p><p class="stih2">u koje ne biste vjerovali</p><p class="stih2">da vam ga tko ispriča.</p><p class="noviRedak"> </p><p class="stih1"> <span class="brojRetka" id="6">6</span>Da! Evo dižem Kaldejce,</p><p class="stih2">narod divlji i naprasit</p><p class="stih1">što nadire širom zemlje</p><p class="stih2">da obitavališta otme tuđa.</p><p class="stih1"> <span class="brojRetka" id="7">7</span>On je strašan i jezovit,</p><p class="stih2">od njega samog izlazi njegovo pravo i njegov ponos.</p><p class="noviRedak"> </p><p class="stih1"> <span class="brojRetka" id="8">8</span>Konji su mu brži od leoparda,</p><p class="stih2">hitriji od vukova uvečer;</p><p class="stih1">jahači mu poskakuju, stižu izdaleka,</p><p class="stih2">ustremljeni k’o orlovi da plijen proždru.</p><p class="noviRedak"> </p><p class="stih1"> <span class="brojRetka" id="9">9</span>Svi će doći rad’ grabeža,</p><p class="stih2">lica im žegu k’o istočni vjetar,</p><p class="stih2">grabe roblje kao pijesak!</p><p class="stih1"> <span class="brojRetka" id="10">10</span>Taj se narod kraljevima ruga,</p><p class="stih2">podsmjehuje knezovima,</p><p class="stih1">poigrava se svim utvrdama,</p><p class="stih2">nasipa zemlju i zauzima ih.</p><p class="stih1"> <span class="brojRetka" id="11">11</span>Tad se k’o vjetar okrenu i ode,</p><p class="stih2">zlikovac komu je snaga bog postala.</p><h4>Druga prorokova tužbalica:Utjerivanja tlačiteljska</h4><p class="stih1"> <span class="brojRetka" id="12">12</span>Nisi li od davnih vremena, Jahve,</p><p class="stih2">Bože moj, Sveče moj?</p><p class="stih2">Ti koji ne umireš!</p><p class="stih1">Ti si, Jahve podigao ovaj narod radi pravde,</p><p class="stih2">postavio ga, Stijeno, da kažnjava.</p><p class="stih1"> <span class="brojRetka" id="13">13</span>Prečiste su tvoje oči da bi zloću gledale.</p><p class="stih2">Ti ne možeš motriti tlačenja.</p><p class="stih1">Zašto gledaš vjerolomce,</p><p class="stih2">šutiš kad zlikovac ništi pravednijeg od sebe?</p><p class="stih1"> <span class="brojRetka" id="14">14</span>Postupaš s ljudima k’o s morskim ribama,</p><p class="stih2">k’o s gmazovima što nemaju gospodara!</p><p class="stih1"> <span class="brojRetka" id="15">15</span>On ih sve lovi na udicu,</p><p class="stih2">izvlači ih mrežom,</p><p class="stih1">pređom ih skuplja</p><p class="stih2">i tako se raduje i likuje.</p><p class="stih1"> <span class="brojRetka" id="16">16</span>Stog žrtvuje mreži svojoj,</p><p class="stih2">pali tamjan svojoj pređi</p><p class="stih1">jer mu pribavljaju zalogaj slastan,</p><p class="stih2">hranu pretilu.</p><p class="stih1"> <span class="brojRetka" id="17">17</span>Valja li, dakle, da neprestano poteže mač</p><p class="stih2">i kolje narod nemilice?</p>