<p class="pocetakParagrafa"> <span class="brojRetka" id="1">1</span>Otvori vrata, Libanone,</p><p class="stih2">nek’ ti oganj sažeže cedrove!</p><p class="stih1"> <span class="brojRetka" id="2">2</span>Kukaj, čempresu,</p><p class="stih2">jer pade cedar,</p><p class="stih2">jer su mogućnici upropašteni!</p><p class="stih1">Kukajte, hrastovi bašanski,</p><p class="stih2">jer posječena je šuma najgušća.</p><p class="stih1"> <span class="brojRetka" id="3">3</span>Čuj jauk pastira,</p><p class="stih2">opustošen je sjaj njihov!</p><p class="stih1">Čuj riku lavića,</p><p class="stih2">opustošen je ponos jordanski!</p><p class="noviRedak"> <h4>Dva pastira</h4><p class="pocetakParagrafa"> <span class="brojRetka" id="4">4</span>Ovako mi reče Jahve:  <span class="brojRetka" id="5">5</span>»Pasi ovce klanice! Kupci ih njihovi kolju nekažnjeno, a koji ih prodaju, govore: ‘Blagoslovljen bio Jahve, obogatio sam se!’ i pastiri ih njihovi ne štede.  <span class="brojRetka" id="6">6</span>Ni ja više neću štedjeti žitelja zemlje« – riječ je Jahve nad vojskama – »nego: predajem, evo, svakoga u ruke njegova bližnjega i u ruke kralja njegova; i oni će pustošiti zemlju, a ja neću izbavljati iz ruku njihovih.«  <span class="brojRetka" id="7">7</span>Stadoh pasti ovce klanice za trgovce ovcama te uzeh dva štapa: jedan nazvah Naklonost, drugi Sveza. Tako sam pasao stado.  <span class="brojRetka" id="8">8</span>I u jednom mjesecu odbacih tri pastira. Ali mi i ovce dojadiše, omrznuh im.  <span class="brojRetka" id="9">9</span>Tad rekoh: »Neću vas više pasti! Koja mora uginuti, nek’ ugine! Koja mora nestati, nek’ nestane! A koje ostanu, neka jedna drugoj meso prožderu!«  <span class="brojRetka" id="10">10</span>Tad uzeh svoj štap Naklonost i slomih ga da raskinem Savez svoj što ga bijah sklopio sa svim narodima.  <span class="brojRetka" id="11">11</span>I on se raskinu onog dana, i trgovci ovcama koji su to gledali doznaše da je to bila riječ Jahvina.  <span class="brojRetka" id="12">12</span>Rekoh im tad: »Ako vam je to dobro, dajte mi plaću; ako nije, nemojte.« Oni mi odmjeriše plaću: trideset srebrnika.  <span class="brojRetka" id="13">13</span>A Jahve mi reče: »Baci u riznicu tu lijepu cijenu kojom su me procijenili!« Ja uzeh trideset srebrnika i bacih u riznicu u domu Jahvinu.  <span class="brojRetka" id="14">14</span>Onda slomih i svoj drugi štap, Svezu – da raskinem bratstvo između Jude i Izraela.</p><p class="pocetakParagrafa"> <span class="brojRetka" id="15">15</span>I reče mi Jahve: »Uzmi još opremu bezumna pastira,  <span class="brojRetka" id="16">16</span>jer, evo, podići ću jednoga bezumnog pastira u ovoj zemlji: za izgubljene on se neće brinuti, zalutale neće tražiti, ranjene neće vidati, iscrpljene neće nositi, nego će jesti meso od pretilih i papke im otkidati.</p><p class="stih1"> <span class="brojRetka" id="17">17</span>Teško pastiru opakom</p><p class="stih2">koji stado ostavlja!</p><p class="stih1">Neka mu mač stigne ruku</p><p class="stih2">i desno oko!</p><p class="stih1">Nek’ mu desnica sasvim usahne,</p><p class="stih2">oko desno sasvim potamni!«</p></p>