<h4>Spas u Mesiji</h4><p class="pocetakParagrafa"> <span class="brojRetka" id="1">1</span>I dođe mi riječ Jahvina:</p><p class="stih2"> <span class="brojRetka" id="2">2</span>»Ovako govori Jahve nad vojskama:</p><p class="stih1">‘Ljubavlju ljubomornom za Sion izgaram</p><p class="stih2">i gnjevom velikim plamtim za nj!</p><p class="stih1">Vraćam se na Sion,</p><p class="stih2">prebivati hoću sred Jeruzalema.’</p><p class="noviRedak"> </p><p class="stih1"> <span class="brojRetka" id="3">3</span>Ovako govori Jahve nad vojskama:</p><p class="stih1">‘Jeruzalem će se zvati Gradom vjernosti</p><p class="stih1">i Gorom Jahve nad vojskama, Gorom svetosti.’</p><p class="noviRedak"> </p><p class="stih1"> <span class="brojRetka" id="4">4</span>Ovako govori Jahve nad vojskama:</p><p class="stih1">‘Starci i starice opet će posjedati</p><p class="stih2">po trgovima jeruzalemskim,</p><p class="stih2">svatko sa štapom u ruci</p><p class="stih2">zbog starosti prevelike.</p><p class="stih1"> <span class="brojRetka" id="5">5</span>A gradski će se trgovi ispuniti</p><p class="stih2">dječacima i djevojčicama</p><p class="stih2">koji će se igrati na njegovim trgovima.’</p><p class="stih1"> <span class="brojRetka" id="6">6</span>Ovako govori Jahve nad vojskama:</p><p class="stih1">‘Ako to bude čudo u očima Ostatka u dane one,</p><p class="stih1">zar će to biti čudo i u mojim očima?’ –</p><p class="stih2">riječ je Jahve nad vojskama.</p><p class="noviRedak"> </p><p class="stih1"> <span class="brojRetka" id="7">7</span>Ovako govori Jahve nad vojskama:</p><p class="stih1">‘Evo spasit ću svoj narod</p><p class="stih2">iz zemlje istočne</p><p class="stih2">i iz zemlje sunčanog zapada.</p><p class="stih1"> <span class="brojRetka" id="8">8</span>Ja ću ih dovesti</p><p class="stih2">da se nastane usred Jeruzalema.</p><p class="stih1">I bit će mi narod</p><p class="stih2">a ja ću im biti Bog</p><p class="stih2">u vjernosti i pravdi.’</p><p class="pocetakParagrafa"> <span class="brojRetka" id="9">9</span>Ovako govori Jahve nad vojskama: ‘Neka ojačaju ruke vama koji ovih dana slušate riječi ove iz usta proroka koji prorokuje od dana kada bjehu položeni temelji domu Jahve nad vojskama da bi se opet sagradilo Svetište.  <span class="brojRetka" id="10">10</span>Jer, prije ovih dana ne bijaše nadnice za čovjeka niti nadnice za živinče; niti bijaše mira od neprijatelja onome koji je izlazio ni onome koji je dolazio; puštao sam ljude jedne protiv drugih.  <span class="brojRetka" id="11">11</span>Ali sada, neću biti prema ostatku ovog naroda kao minulih dana’ – riječ je Jahve nad vojskama –  <span class="brojRetka" id="12">12</span>‘nego ću posijati mir: loza će roditi grožđem, zemlja će davati usjeve, a nebo će davati rosu svoju. Sve ću to dati ostatku ovoga naroda.  <span class="brojRetka" id="13">13</span>I kao što bijaste prokletstvo među narodima, dome Judin i dome Izraelov, tako ću vas spasiti da budete blagoslovom! Ne bojte se, nek’ vam jake budu ruke!’</p><p class="pocetakParagrafa"> <span class="brojRetka" id="14">14</span>Jer ovako govori Jahve nad vojskama: ‘Kao što bijah namislio unesrećiti vas kada su me razgnjevili oci vaši – govori Jahve nad vojskama – i nisam se pokajao,  <span class="brojRetka" id="15">15</span>tako, promijenivši naum, u ove dane mislim usrećiti Jeruzalem i dom Judin. Ne bojte se!</p><p class="pocetakParagrafa"> <span class="brojRetka" id="16">16</span>A ovo vam je činiti: Govorite istinu jedan drugom; sudite istinito i miroljubivo na vratima gradskim!  <span class="brojRetka" id="17">17</span>Ne snujte jedan drugome zlo u srcu; ne ljubite lažnu kletvu. Jer sve to ja mrzim’ – riječ je Jahvina!«</p><p class="pocetakParagrafa"> <span class="brojRetka" id="18">18</span>Dođe mi riječ Jahve nad vojskama:</p><p class="pocetakParagrafa"> <span class="brojRetka" id="19">19</span>»Ovako govori Jahve nad vojskama: Post četvrtoga, post petoga, post sedmoga i post desetoga mjeseca postat će za dom Jahvin radost, veselje i veseli blagdani. Ali ljubite istinu i mir!«</p><p class="pocetakParagrafa"> <span class="brojRetka" id="20">20</span>»Ovako govori Jahve nad vojskama: Još će dolaziti narodi i stanovnici mnogih gradova.  <span class="brojRetka" id="21">21</span>Stanovnici jednoga grada ići će u drugi govoreći: ‘Hajde da idemo moliti lice Jahvino i tražiti Jahvu nad vojskama!’ Ići ću i ja!  <span class="brojRetka" id="22">22</span>I doći će mnogi puk i moćni će narodi tražiti Jahvu nad vojskama u Jeruzalemu i moliti lice Jahvino.</p><p class="pocetakParagrafa"> <span class="brojRetka" id="23">23</span>Ovako govori Jahve nad vojskama: U one će dane deset ljudi od naroda svih jezika hvatati jednog Židova za skut govoreći: ‘Idemo s vama, jer čusmo da je s vama Bog.’«</p>