<h4>Peto viđenje: svijećnjak i masline</h4><p class="pocetakParagrafa"> <span class="brojRetka" id="1">1</span>Anđeo koji je govorio sa mnom vrati se tad i probudi me kao čovjeka koji se oda sna budi.  <span class="brojRetka" id="2">2</span>»Što vidiš?« – upita. Ja odgovorih: »Vidim, evo, svijećnjak, sav od zlata, s posudom za ulje vrh njega; i sedam je žižaka na svijećnjaku, sa sedam lijevaka za sedam žižaka što su na njemu.  <span class="brojRetka" id="3">3</span>Dvije su masline kraj njega, jedna njemu zdesna, druga slijeva.«  <span class="brojRetka" id="4">4</span>Obratih se anđelu koji je govorio sa mnom i upitah ga: »Što je to, gospodaru?«  <span class="brojRetka" id="5">5</span>Anđeo koji je govorio sa mnom odgovori mi: »Zar ne znaš što je to?« Ja rekoh: »Ne, gospodaru.«  <span class="brojRetka" id="6a">6a</span>On mi tad odgovori ovako:  <span class="brojRetka" id="10b">10b</span>»Ovih sedam oči su Jahvine što strijeljaju po svoj zemlji.«  <span class="brojRetka" id="11">11</span>Tad progovorih i zapitah ga: »Što su one dvije masline desno i lijevo od svijećnjaka?«  <span class="brojRetka" id="12">12</span>Progovorih opet i upitah ga: »Što su one dvije maslinove grančice koje kroz dvije zlatne cijevi dolijevaju ulje?«  <span class="brojRetka" id="13">13</span>On mi odgovori: »Zar ne znaš što je to?« Odvratih: »Ne, gospodaru!«  <span class="brojRetka" id="14">14</span>On reče: »To su dva pomazanika koji stoje pred Gospodarem sve zemlje.«</p><p class="noviRedak"> <h4>Tri riječi Zerubabelu</h4><p class="pocetakParagrafa"> <span class="brojRetka" id="6b">6b</span>Evo riječi Jahvine Zerubabelu: »Ne silom niti snagom, već duhom mojim!« – riječ je Jahve nad vojskama.</p><p class="pocetakParagrafa"> <span class="brojRetka" id="7">7</span>Što si ti, goro velika? Pred Zerubabelom postaješ ravnica! On će izvući krunišni kamen uz poklike: »Hvala! Hvala za njega!«</p><p class="pocetakParagrafa"> <span class="brojRetka" id="8">8</span>Dođe mi potom riječ Jahvina:  <span class="brojRetka" id="9">9</span>Zerubabelove su ruke ovaj Dom utemeljile, njegove će ga ruke završiti. I vi ćete znati da me k vama poslao Jahve nad vojskama.  <span class="brojRetka" id="10a">10a</span>Jer, tko je prezreo dan skromnih početaka? Radovat će se kad vide olovni visak u ruci Zerubabelovoj.</p></p>