<h4>Odakle Isusu vlast?</h4><p class="pocetakParagrafa"> <span class="brojRetka" id="1">1</span>Jednog dana dok je naučavao narod u Hramu i naviještao evanđelje, ispriječe se glavari svećenički i pismoznanci sa starješinama  <span class="brojRetka" id="2">2</span>pa mu dobace: »Reci nam kojom vlašću to činiš ili tko ti dade tu vlast?«  <span class="brojRetka" id="3">3</span>On odgovori: »Upitat ću i ja vas. Recite mi:  <span class="brojRetka" id="4">4</span>krst Ivanov bijaše li od Neba ili od ljudi?«  <span class="brojRetka" id="5">5</span>A oni smišljahu među sobom: »Reknemo li ‘od Neba’, odvratit će ‘Zašto mu ne povjerovaste?’  <span class="brojRetka" id="6">6</span>A reknemo li ‘od ljudi’, sav će nas narod kamenovati. Ta uvjeren je da je Ivan prorok.«  <span class="brojRetka" id="7">7</span>I odgovore da ne znaju odakle.  <span class="brojRetka" id="8">8</span>I Isus reče njima: »Ni ja vama neću kazati kojom vlašću ovo činim.«</p><p class="noviRedak"> <h4>Vinogradari ubojice</h4><p class="pocetakParagrafa"> <span class="brojRetka" id="9">9</span>Zatim uze narodu kazivati ovu prispodobu: »Čovjek posadi vinograd, iznajmi ga vinogradarima i otputova na dulje vrijeme.«</p><p class="pocetakParagrafa"> <span class="brojRetka" id="10">10</span>»Kada dođe doba, posla slugu vinogradarima da mu dadnu od uroda vinogradskoga. No vinogradari ga istukoše i otposlaše praznih ruku.  <span class="brojRetka" id="11">11</span>Nato on posla drugoga slugu. Ali oni i toga istukoše, izružiše i otposlaše praznih ruku.  <span class="brojRetka" id="12">12</span>Posla i trećega. A oni i njega izraniše i izbaciše.«</p><p class="pocetakParagrafa"> <span class="brojRetka" id="13">13</span>»Nato reče gospodar vinograda: ‘Što da učinim? Poslat ću im sina svoga ljubljenoga. Njega će valjda poštovati.’  <span class="brojRetka" id="14">14</span>Ali kada ga vinogradari ugledaju, stanu među sobom umovati: ‘Ovo je baštinik. Ubijmo ga da baština bude naša.’  <span class="brojRetka" id="15">15</span>Izbaciše ga iz vinograda i ubiše.«</p><p class="pocetakParagrafa">»Što će dakle učiniti s njima gospodar vinograda?  <span class="brojRetka" id="16">16</span>Doći će i pogubiti te vinogradare i dati vinograd drugima.« Koji ga slušahu rekoše: »Bože sačuvaj!«  <span class="brojRetka" id="17">17</span>A on ih ošinu pogledom i reče: »A što ono piše:</p><p class="stih2">Kamen što ga odbaciše graditelji</p><p class="pocetakParagrafa"> <span class="brojRetka" id="18">18</span>Tko god padne na taj kamen, smrskat će se, a na koga on padne, satrt će ga.«</p><p class="pocetakParagrafa"> <span class="brojRetka" id="19">19</span>Pismoznanci i glavari svećenički gledahu da istog časa stave ruke na nj, ali se pobojaše naroda. Dobro razumješe da o njima kaza tu prispodobu.</p><p class="noviRedak"> <h4>Porez caru</h4><p class="pocetakParagrafa"> <span class="brojRetka" id="20">20</span>Vrebajući na nj, poslaše uhode koji su se pravili pravednicima da ga uhvate u riječi pa da ga predaju oblasti i vlasti upraviteljevoj.  <span class="brojRetka" id="21">21</span>Upitaše ga dakle: »Učitelju, znamo da pravo zboriš i naučavaš te nisi pristran, nego po istini učiš putu Božjem.  <span class="brojRetka" id="22">22</span>Je li nam dopušteno dati porez caru ili nije?«  <span class="brojRetka" id="23">23</span>Proničući njihovu lukavost, reče im:  <span class="brojRetka" id="24">24</span>»Pokažite mi denar.« »Čiju ima sliku i natpis?«  <span class="brojRetka" id="25">25</span>A oni će: »Carevu.« On im reče: »Stoga dajte caru carevo, a Bogu Božje.«</p><p class="pocetakParagrafa"> <span class="brojRetka" id="26">26</span>I ne mogoše ga uhvatiti u riječi pred narodom, nego umuknuše zadivljeni njegovim odgovorom.</p><p class="noviRedak"> <h4>Uskrsnuće mrtvih</h4><p class="pocetakParagrafa"> <span class="brojRetka" id="27">27</span>Pristupe mu neki od saduceja, koji niječu uskrsnuće. Upitaše ga:  <span class="brojRetka" id="28">28</span>»Učitelju! Mojsije nam napisa: Umre li bez djece čiji brat koji imaše ženu, neka njegov brat uzme tu ženu te podigne porod bratu svomu. <span class="brojRetka" id="29">29</span>Bijahu tako sedmorica braće. Prvi se oženi i umrije bez djece.  <span class="brojRetka" id="30">30</span>Drugi uze njegovu ženu,  <span class="brojRetka" id="31">31</span>onda treći; i tako redom sva sedmorica pomriješe ne ostavivši djece.  <span class="brojRetka" id="32">32</span>Naposljetku umrije i žena.  <span class="brojRetka" id="33">33</span>Kojemu će dakle od njih ta žena pripasti o uskrsnuću? Jer sedmorica su je imala za ženu.«</p><p class="pocetakParagrafa"> <span class="brojRetka" id="34">34</span>Reče im Isus: »Djeca se ovog svijeta žene i udaju.  <span class="brojRetka" id="35">35</span>No oni koji se nađoše dostojni onog svijeta i uskrsnuća od mrtvih niti se žene niti udaju.  <span class="brojRetka" id="36">36</span>Zaista, ni umrijeti više ne mogu: anđelima su jednaki i sinovi su Božji jer su sinovi uskrsnuća.«</p><p class="pocetakParagrafa"> <span class="brojRetka" id="37">37</span>»A da mrtvi ustaju, naznači i Mojsije kad u odlomku o grmu Gospodina zove Bogom Abrahamovim, Bogom Izakovim i Bogom Jakovljevim. <span class="brojRetka" id="38">38</span>A nije on Bog mrtvih, nego živih. Ta svi njemu žive!«</p><p class="pocetakParagrafa"> <span class="brojRetka" id="39">39</span>Neki pismoznanci primijete: »Učitelju! Dobro si rekao!«  <span class="brojRetka" id="40">40</span>I nisu se više usuđivali upitati ga bilo što.</p><p class="noviRedak"> <h4>Krist, Sin i Gospodin Davidov</h4><p class="pocetakParagrafa"> <span class="brojRetka" id="41">41</span>A on im reče: »Kako kažu da je Krist sin Davidov?  <span class="brojRetka" id="42">42</span>Ta sâm David veli u Knjizi psalama:</p><p class="noviRedak"> </p><p class="stih1">Reče Gospod Gospodinu mojemu:</p><p class="stih2">‘Sjedi mi zdesna</p><p class="stih1"> <span class="brojRetka" id="43">43</span>dok ne položim neprijatelje tvoje</p><p class="stih2">za podnožje nogama tvojim!’</p><p class="noviRedak"> </p><p class="pocetakParagrafa"> <span class="brojRetka" id="44">44</span>David ga dakle naziva Gospodinom. Kako mu je onda sin?«</p><p class="noviRedak"> <h4>Isusov sud o pismoznancima</h4><p class="pocetakParagrafa"> <span class="brojRetka" id="45">45</span>I pred svim narodom reče svojim učenicima:  <span class="brojRetka" id="46">46</span>»Čuvajte se pismoznanaca, koji rado hodaju u dugim haljinama, vole pozdrave na trgovima, prva sjedala u sinagogama i pročelja na gozbama,  <span class="brojRetka" id="47">47</span>proždiru kuće udovičke, još pod izlikom dugih molitava. Stići će ih to oštrija osuda.«</p></p></p></p></p></p>