<h4>Kušnja u pustinji</h4><p class="pocetakParagrafa"> <span class="brojRetka" id="1">1</span>Isus se, pun Duha Svetoga, vratio s Jordana i Duh ga četrdeset dana vodio pustinjom,  <span class="brojRetka" id="2">2</span>gdje ga je iskušavao đavao. Tih dana nije ništa jeo, te kad oni istekoše, ogladnje.  <span class="brojRetka" id="3">3</span>A đavao mu reče: »Ako si Sin Božji, reci ovom kamenu da postane kruhom.«  <span class="brojRetka" id="4">4</span>Isus mu odgovori: »Pisano je: Ne živi čovjek samo o kruhu.«</p><p class="pocetakParagrafa"> <span class="brojRetka" id="5">5</span>I povede ga đavao na visoko, pokaza mu odjednom sva kraljevstva zemlje  <span class="brojRetka" id="6">6</span>i reče mu: »Tebi ću dati svu ovu vlast i slavu njihovu jer meni je dana i komu hoću, dajem je.  <span class="brojRetka" id="7">7</span>Ako se dakle pokloniš preda mnom, sve je tvoje.«  <span class="brojRetka" id="8">8</span>Isus mu odgovori: »Pisano je:</p><p class="stih2">Klanjaj se Gospodinu, Bogu svomu,</p><p class="noviRedak"> </p><p class="pocetakParagrafa"> <span class="brojRetka" id="9">9</span>Povede ga u Jeruzalem i postavi na vrh Hrama i reče mu: »Ako si Sin Božji, baci se odavde dolje!  <span class="brojRetka" id="10">10</span>Ta pisano je:</p><p class="noviRedak"> </p><p class="stih1">Anđelima će svojim zapovjediti za tebeda te čuvaju.</p><p class="stih1"> <span class="brojRetka" id="11">11</span>I: Na rukama će te nositi</p><p class="stih2">da se gdje nogom ne spotakneš o kamen.«</p><p class="noviRedak"> </p><p class="pocetakParagrafa"> <span class="brojRetka" id="12">12</span>Odgovori mu Isus: »Rečeno je: Ne iskušavaj Gospodina, Boga svojega!«</p><p class="pocetakParagrafa"> <span class="brojRetka" id="13">13</span>Pošto iscrpi sve kušnje, đavao se udalji od njega do druge prilike.</p><p class="noviRedak"> <h2>III. ISUSOVO DJELOVANJE U GALILEJI</h2><h4>Isus se vraća u Galileju</h4><p class="pocetakParagrafa"> <span class="brojRetka" id="14">14</span>A Isus se u snazi Duha vrati u Galileju te glas o njemu puče po svoj okolici.  <span class="brojRetka" id="15">15</span>I slavljen od sviju, naučavaše po njihovim sinagogama.</p><p class="noviRedak"> <h4>Odbačen u Nazaretu</h4><p class="pocetakParagrafa"> <span class="brojRetka" id="16">16</span>I dođe u Nazaret, gdje bijaše othranjen. I uđe po svom običaju na dan subotnji u sinagogu te ustane čitati.  <span class="brojRetka" id="17">17</span>Pruže mu svitak Knjige proroka Izaije. On razvije svitak i nađe mjesto gdje stoji napisano:</p><p class="noviRedak"> </p><p class="stih1"> <span class="brojRetka" id="18">18</span>Duh Gospodnji na meni je</p><p class="stih2">jer me pomaza!</p><p class="stih1">On me posla</p><p class="stih2">blagovjesnikom biti siromasima,</p><p class="stih1">proglasiti sužnjima oslobođenje,</p><p class="stih2">vid slijepima,</p><p class="stih1">na slobodu pustiti potlačene,</p><p class="stih1"> <span class="brojRetka" id="19">19</span>proglasiti godinu milosti Gospodnje.</p><p class="noviRedak"> </p><p class="pocetakParagrafa"> <span class="brojRetka" id="20">20</span>Tada savi svitak, vrati ga poslužitelju i sjede. Oči sviju u sinagogi bijahu uprte u njega.  <span class="brojRetka" id="21">21</span>On im progovori: »Danas se ispunilo ovo Pismo što vam još odzvanja u ušima.«  <span class="brojRetka" id="22">22</span>I svi su mu povlađivali i divili se milini riječi koje su tekle iz njegovih usta. Govorahu: »Nije li ovo sin Josipov?«</p><p class="pocetakParagrafa"> <span class="brojRetka" id="23">23</span>A on im reče: »Zacijelo ćete mi reći onu prispodobu: Liječniče, izliječi sam sebe! Što smo čuli da se dogodilo u Kafarnaumu, učini i ovdje, u svom zavičaju.«  <span class="brojRetka" id="24">24</span>I nastavi: »Zaista, kažem vam, nijedan prorok nije dobro došao u svom zavičaju.  <span class="brojRetka" id="25">25</span>Uistinu, kažem vam, mnogo bijaše udovica u Izraelu u dane Ilijine kad se na tri godine i šest mjeseci zatvorilo nebo pa zavladala velika glad po svoj zemlji.  <span class="brojRetka" id="26">26</span>I ni k jednoj od njih nije bio poslan Ilija doli k ženi udovici u Sarfati sidonskoj.  <span class="brojRetka" id="27">27</span>I mnogo bijaše gubavaca u Izraelu za proroka Elizeja. I nijedan se od njih ne očisti doli Naaman Sirac.«</p><p class="pocetakParagrafa"> <span class="brojRetka" id="28">28</span>Čuvši to, svi se u sinagogi napune gnjevom,  <span class="brojRetka" id="29">29</span>ustanu, izbace ga iz grada i odvedu na rub brijega na kojem je sagrađen njihov grad da ga strmoglave.  <span class="brojRetka" id="30">30</span>No on prođe između njih i ode.</p><p class="noviRedak"> <h4>Naučava u Kafarnaumu i liječi opsjednutoga</h4><p class="pocetakParagrafa"> <span class="brojRetka" id="31">31</span>I siđe u Kafarnaum, grad galilejski. I poučavaše ih subotom  <span class="brojRetka" id="32">32</span>te bijahu zaneseni njegovim naukom jer silna bijaše riječ njegova.</p><p class="pocetakParagrafa"> <span class="brojRetka" id="33">33</span>A zatekao se u sinagogi čovjek s duhom nečistoga đavla. On povika u sav glas:  <span class="brojRetka" id="34">34</span>»Hej, što ti imaš s nama, Isuse Nazarećanine? Došao si da nas uništiš! Znam ja tko si ti: Svetac Božji.«  <span class="brojRetka" id="35">35</span>Isus mu zaprijeti: »Umukni i iziđi iz njega!« Nato đavao čovjeka obori u sredinu te iziđe iz njega ne naudiv mu ništa.  <span class="brojRetka" id="36">36</span>I nasta opće zaprepaštenje te se među sobom razgovarahu: »Kakve li riječi! S vlašću i snagom zapovijeda nečistim dusima te izlaze!«  <span class="brojRetka" id="37">37</span>I glas se o njemu širio po svim okolnim mjestima.</p><p class="noviRedak"> <h4>Ozdravljenje Šimunove punice i drugih bolesnika</h4><p class="pocetakParagrafa"> <span class="brojRetka" id="38">38</span>Ustavši iz sinagoge, uđe u kuću Šimunovu. A Šimunovu je punicu mučila velika ognjica. I zamole ga za nju.  <span class="brojRetka" id="39">39</span>On se nadvi nad nju, zaprijeti ognjici i ona je pusti. I odmah ustade i posluživaše im.</p><p class="pocetakParagrafa"> <span class="brojRetka" id="40">40</span>O zalazu sunca svi koji su imali bolesnike od raznih bolesti dovedoše ih k njemu. A on bi na svakoga od njih stavljao ruke i ozdravljao ih.  <span class="brojRetka" id="41">41</span>A iz mnogih su izlazili i zlodusi vičući: »Ti si Sin Božji!« On im se prijetio i nije im dao govoriti jer su znali da je on Krist.</p><p class="noviRedak"> <h4>Ostavlja Kafarnaum i prolazi Judejom</h4><p class="pocetakParagrafa"> <span class="brojRetka" id="42">42</span>Kad osvanu dan, iziđe i pođe na samotno mjesto. I mnoštvo ga tražilo. Dođoše k njemu i zadržavahu ga da ne ode od njih.  <span class="brojRetka" id="43">43</span>A on im reče: »I drugim gradovima treba da navješćujem evanđelje o kraljevstvu Božjem. Jer za to sam poslan.«  <span class="brojRetka" id="44">44</span>I naučavaše po sinagogama judejskim.</p></p></p></p></p></p>