<h4>Pred Pilatom</h4><p class="pocetakParagrafa"> <span class="brojRetka" id="1">1</span>I ustade sva ona svjetina. Odvedoše ga Pilatu  <span class="brojRetka" id="2">2</span>i stadoše ga optuživati: »Ovoga nađosmo kako zavodi naš narod i brani davati caru porez te za sebe tvrdi da je Krist, kralj.«</p><p class="pocetakParagrafa"> <span class="brojRetka" id="3">3</span>Pilat ga upita: »Ti li si kralj židovski?« On mu odgovori: »Ti kažeš!«  <span class="brojRetka" id="4">4</span>Tada Pilat reče glavarima svećeničkim i svjetini: »Nikakve krivnje ne nalazim na ovom čovjeku!«  <span class="brojRetka" id="5">5</span>No oni navaljivahu: »Buni narod naučavajući po svoj Judeji, počevši od Galileje pa dovde!«</p><p class="pocetakParagrafa"> <span class="brojRetka" id="6">6</span>Čuvši to, Pilat propita da li je taj čovjek Galilejac.  <span class="brojRetka" id="7">7</span>Saznavši da je iz oblasti Herodove, posla ga Herodu, koji i sam bijaše onih dana u Jeruzalemu.</p><p class="noviRedak"> <h4>Isus pred Herodom</h4><p class="pocetakParagrafa"> <span class="brojRetka" id="8">8</span>A kad Herod ugleda Isusa, veoma se obradova jer ga je već odavna želo vidjeti zbog onoga što je o njemu slušao te se nadao od njega vidjeti koje čudo.  <span class="brojRetka" id="9">9</span>Postavljao mu je mnoga pitanja, ali mu Isus uopće nije odgovarao.  <span class="brojRetka" id="10">10</span>A stajahu ondje i glavari svećenički i pismoznanci optužujući ga žestoko.  <span class="brojRetka" id="11">11</span>Herod ga zajedno sa svojom vojskom prezre i ismija: obuče ga u bijelu haljinu i posla natrag Pilatu.  <span class="brojRetka" id="12">12</span>Onoga se dana Herod i Pilat sprijateljiše, jer prije bijahu neprijatelji.</p><p class="noviRedak"> <h4>Pilat osuđuje Isusa na smrt</h4><p class="pocetakParagrafa"> <span class="brojRetka" id="13">13</span>A Pilat dade sazvati glavare svećeničke, vijećnike i narod  <span class="brojRetka" id="14">14</span>te im reče: »Doveli ste mi ovoga čovjeka kao da buni narod. Ja ga evo ispitah pred vama pa ne nađoh na njemu ni jedne krivice za koju ga optužujete.  <span class="brojRetka" id="15">15</span>A ni Herod jer ga posla natrag nama. Evo, on nije počinio ništa čime bi zaslužio smrt.  <span class="brojRetka" id="16">16</span>Kaznit ću ga dakle i pustiti.«</p><p class="pocetakParagrafa"> <span class="brojRetka" id="18">18</span>I povikaše svi uglas: »Smakni ovoga, a pusti nam Barabu!«  <span class="brojRetka" id="19">19</span>A taj bijaše bačen u tamnicu zbog neke pobune u gradu i ubojstva.  <span class="brojRetka" id="20">20</span>Pilat im stoga ponovno progovori hoteći osloboditi Isusa.  <span class="brojRetka" id="21">21</span>Ali oni vikahu: »Raspni, raspni ga!«  <span class="brojRetka" id="22">22</span>On im treći put reče: »Ta što je on zla učinio? Ne nađoh na njemu smrtne krivice. Kaznit ću ga dakle i pustiti.«  <span class="brojRetka" id="23">23</span>Ali oni navaljivahu iza glasa ištući da se razapne. I vika im bivala sve jača.</p><p class="pocetakParagrafa"> <span class="brojRetka" id="24">24</span>Pilat presudi da im bude što ištu.  <span class="brojRetka" id="25">25</span>Pusti onoga koji zbog pobune i ubojstva bijaše bačen u tamnicu, koga su iskali, a Isusa preda njima na volju.</p><p class="noviRedak"> <h4>Križni put</h4><p class="pocetakParagrafa"> <span class="brojRetka" id="26">26</span>Kad ga odvedoše, uhvatiše nekog Šimuna Cirenca koji je dolazio s polja i stave na nj križ da ga nosi za Isusom.</p><p class="pocetakParagrafa"> <span class="brojRetka" id="27">27</span>Za njim je išlo silno mnoštvo svijeta, napose žena, koje su plakale i naricale za njim.  <span class="brojRetka" id="28">28</span>Isus se okrenu prema njima pa im reče: »Kćeri Jeruzalemske, ne plačite nada mnom, nego plačite nad sobom i nad djecom svojom.  <span class="brojRetka" id="29">29</span>Jer evo idu dani kad će se govoriti: ‘Blago nerotkinjama, utrobama koje ne rodiše i sisama koje ne dojiše.’  <span class="brojRetka" id="30">30</span>Tad će početi govoriti gorama: ‘Padnite na nas!’ i bregovima: ‘Pokrijte nas!’ <span class="brojRetka" id="31">31</span>Jer ako se tako postupa sa zelenim stablom, što li će biti sa suhim?«</p><p class="pocetakParagrafa"> <span class="brojRetka" id="32">32</span>A vodili su i drugu dvojicu, zločince, da ih s njime pogube.</p><p class="noviRedak"> <h4>Raspeće</h4><p class="pocetakParagrafa"> <span class="brojRetka" id="33">33</span>I kada dođoše na mjesto zvano Lubanja, ondje razapeše njega i te zločince, jednoga zdesna, drugoga slijeva.</p><p class="pocetakParagrafa"> <span class="brojRetka" id="34">34</span>A Isus je govorio: »Oče, oprosti im, ne znaju što čine!« I razdijeliše među se haljine njegove bacivši kocke.</p><p class="pocetakParagrafa"> <span class="brojRetka" id="35">35</span>Stajao je ondje narod i promatrao. A podrugivali se i glavari govoreći: »Druge je spasio, neka spasi sam sebe ako je on Krist Božji, Izabranik!«</p><p class="pocetakParagrafa"> <span class="brojRetka" id="36">36</span>Izrugivali ga i vojnici, prilazili mu i nudili ga octom <span class="brojRetka" id="37">37</span>govoreći: »Ako si ti kralj židovski, spasi sam sebe!«</p><p class="pocetakParagrafa"> <span class="brojRetka" id="38">38</span>A bijaše i natpis ponad njega: »Ovo je kralj židovski.«</p><p class="noviRedak"> <h4>Dobri razbojnik</h4><p class="pocetakParagrafa"> <span class="brojRetka" id="39">39</span>Jedan ga je od obješenih zločinaca pogrđivao: »Nisi li ti Krist? Spasi sebe i nas!«  <span class="brojRetka" id="40">40</span>A drugi ovoga prekoravaše: »Zar se ne bojiš Boga ni ti, koji si pod istom osudom?  <span class="brojRetka" id="41">41</span>Ali mi po pravdi jer primamo što smo djelima zaslužili, a on – on ništa opako ne učini.«  <span class="brojRetka" id="42">42</span>Onda reče: »Isuse, sjeti me se kada dođeš u kraljevstvo svoje.«  <span class="brojRetka" id="43">43</span>A on će mu: »Zaista ti kažem: danas ćeš biti sa mnom u raju!«</p><p class="noviRedak"> <h4>Isusova smrt</h4><p class="pocetakParagrafa"> <span class="brojRetka" id="44">44</span>Bijaše već oko šeste ure kad nasta tama po svoj zemlji – sve do ure devete,  <span class="brojRetka" id="45">45</span>jer sunce pomrča, a hramska se zavjesa razdrije po sredini.</p><p class="pocetakParagrafa"> <span class="brojRetka" id="46">46</span>I povika Isus iza glasa: »Oče, u ruke tvoje predajem duh svoj!« To rekavši, izdahnu.</p><p class="pocetakParagrafa"> <span class="brojRetka" id="47">47</span>Kad satnik vidje što se zbiva, stane slaviti Boga: »Zbilja, čovjek ovaj bijaše pravednik!«  <span class="brojRetka" id="48">48</span>I kad je sav svijet koji se zgrnuo na taj prizor vidio što se zbiva, vraćao se bijući se u prsa.</p><p class="pocetakParagrafa"> <span class="brojRetka" id="49">49</span>Stajahu podalje i gledahu to svi znanci njegovi i žene koje su za njim išle iz Galileje.</p><p class="noviRedak"> <h4>Ukop</h4><p class="pocetakParagrafa"> <span class="brojRetka" id="50">50</span>I dođe čovjek imenom Josip, vijećnik, čovjek čestit i pravedan;  <span class="brojRetka" id="51">51</span>on ne privoli njihovoj odluci i postupku. Bijaše iz Arimateje, grada judejskoga, i iščekivaše kraljevstvo Božje.  <span class="brojRetka" id="52">52</span>Taj dakle pristupi Pilatu i zaiska tijelo Isusovo.</p><p class="pocetakParagrafa"> <span class="brojRetka" id="53">53</span>Zatim ga skinu, povi u platno i položi u grob isklesan u koji još ne bijaše nitko položen.</p><p class="pocetakParagrafa"> <span class="brojRetka" id="54">54</span>Bijaše dan Priprave; subota je svitala.  <span class="brojRetka" id="55">55</span>A pratile to žene koje su s Isusom došle iz Galileje: motrile grob i kako je položeno tijelo njegovo.  <span class="brojRetka" id="56">56</span>Zatim se vrate i priprave miomirise i pomasti.</p><p class="pocetakParagrafa">U subotu mirovahu po propisu.</p></p></p></p></p></p></p></p>