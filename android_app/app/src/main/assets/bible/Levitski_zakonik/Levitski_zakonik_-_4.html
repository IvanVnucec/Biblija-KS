<h4>Žrtve okajnice</h4><p class="pocetakParagrafa"> <span class="brojRetka" id="1">1</span>Jahve reče Mojsiju:  <span class="brojRetka" id="2">2</span>»Ovako kaži Izraelcima: ‘Ako se tko nehotice ogriješi o bilo koju Jahvinu zapovijed te učini što je zabranjeno činiti:’</p><p class="noviRedak"> <h4>1. Okajnica za velikog svećenika</h4><p class="pocetakParagrafa"> <span class="brojRetka" id="3">3</span>‘Bude li to pomazanjem posvećeni svećenik koji pogriješi i navuče tako krivnju na narod, onda za grijeh koji učini neka prinese Jahvi jedno grlo krupne stoke, jednoga junca bez mane, kao žrtvu okajnicu.  <span class="brojRetka" id="4">4</span>Neka junca dovede pred Jahvu do ulaza u Šator sastanka; neka juncu na glavu položi svoju ruku i onda junca zakolje pred Jahvom.  <span class="brojRetka" id="5">5</span>Zatim neka pomazanjem posvećeni svećenik uzme krvi od junca i donese je u Šator sastanka.  <span class="brojRetka" id="6">6</span>Onda neka svećenik zamoči svoj prst u krv i tom krvlju neka sedam puta poškropi prednju stranu zavjese svetišta, pred Jahvom.  <span class="brojRetka" id="7">7</span>Potom neka svećenik stavi te krvi na rogove žrtvenika za miomirisni kâd koji se dimi pred Jahvom u Šatoru sastanka. Svu ostalu krv od junca neka izlije podno žrtvenika za žrtve paljenice što se nalazi na ulazu u Šator sastanka.</p><p class="pocetakParagrafa"> <span class="brojRetka" id="8">8</span>Iz junca što ga prinosi kao žrtvu okajnicu neka izvadi: loj što omotava drobinu, sav loj što je oko drobine;  <span class="brojRetka" id="9">9</span>oba bubrega i loj što je na njima i na slabinama, privjesak s jetre; neka i njega izvadi s bubrezima;  <span class="brojRetka" id="10">10</span>onako kako se uzima dio iz vola žrtve pričesnice. Neka ih zatim svećenik sažeže u kâd na žrtveniku za žrtve paljenice.  <span class="brojRetka" id="11">11</span>Kožu od junca, sve meso od njega, njegovu glavu, njegove noge, drobinu i njegovu nečist  <span class="brojRetka" id="12">12</span>– svega junca – neka iznese na čisto mjestoizvan tabora gdje se pepeo izasiplje i neka ga spali na vatri od drva; tu na pepelu neka se junac spali.’</p><p class="noviRedak"> <h4>2. Okajnica za svu zajednicu</h4><p class="pocetakParagrafa"> <span class="brojRetka" id="13">13</span>‘Ako sva izraelska zajednica nehotično pogriješi počinivši štogod što je Jahve zabranio pa tako postanu krivi a ne budu svjesni krivnje,  <span class="brojRetka" id="14">14</span>onda, kad se sazna za učinjeni prijestup, neka zajednica prinese jedno grlo krupne stoke – jednoga junca bez mane – kao žrtvu okajnicu. Neka ga dovedu pred Šator sastanka.  <span class="brojRetka" id="15">15</span>Tu pred Jahvom neka starješine zajednice polože svoje ruke juncu na glavu. Neka se onda junac zakolje pred Jahvom.  <span class="brojRetka" id="16">16</span>Neka zatim pomazanjem posvećeni svećenik donese krvi od junca u Šator sastanka;  <span class="brojRetka" id="17">17</span>neka svećenik zamoči svoj prst u krv i sedam puta poškropi prednju stranu zavjese, pred Jahvom.  <span class="brojRetka" id="18">18</span>Neka zatim stavi krvi na rogove žrtvenika koji se nalazi pred Jahvom u Šatoru sastanka. Svu ostalu krv neka izlije podno žrtvenika za žrtve paljenice što se nalazi na ulazu u Šator sastanka.</p><p class="pocetakParagrafa"> <span class="brojRetka" id="19">19</span>S junca neka skine sav loj i sažeže ga u kâd na žrtveniku.  <span class="brojRetka" id="20">20</span>I s juncem neka uradi kako je uradio s onim juncem žrtve okajnice – tako neka učini i s tim. I pošto svećenik nad članovima zajednice izvrši obred pomirenja, bit će im oprošteno.  <span class="brojRetka" id="21">21</span>Neka odnese junca izvan tabora i spali ga kako je spalio i prvoga junca. To je žtrva za prijestup zajednice.’</p><p class="noviRedak"> <h4>3. Okajnica za glavara</h4><p class="pocetakParagrafa"> <span class="brojRetka" id="22">22</span>‘Ako nehotično pogriješi glavar i učini štogod što je Jahve, Bog njegov, zabranio i tako sagriješi,  <span class="brojRetka" id="23">23</span>onda, kad ga obznane o prijestupu koji je počinio, neka kao svoj prinos donese muško jare bez mane.  <span class="brojRetka" id="24">24</span>Položivši svoju ruku jaretu na glavu, neka ga zakolje na mjestu gdje se kolju pred Jahvom žrtve paljenice. To je žrtva okajnica.  <span class="brojRetka" id="25">25</span>Svećenik neka uzme na svome prstu krvi od žrtve okajnice pa je stavi na rogove žrtvenika za žrtve paljenice. A svu ostalu krv neka izlije podno žrtvenika za žrtve paljenice.  <span class="brojRetka" id="26">26</span>Sav loj neka sažeže u kâd na žrtveniku kao i loj sa žrtve pričesnice. Neka tako svećenik nad glavarom izvrši obred pomirenja za njegov grijeh, pa će mu biti oprošteno.’</p><p class="noviRedak"> <h4>4. Okajnica za pojedinca iz naroda</h4><p class="pocetakParagrafa"> <span class="brojRetka" id="27">27</span>‘Ako tko od običnoga puka nehotično pogriješi učinivši štogod što je Jahve zabranio i tako sagriješi,  <span class="brojRetka" id="28">28</span>onda, kad ga obznane o prijestupu koji je počinio, neka kao svoj prinos za grijeh koji je počinio donese žensko jare bez mane.  <span class="brojRetka" id="29">29</span>Neka stavi svoju ruku na glavu okajnice i zakolje žrtvu okajnicu na mjestu za žrtve paljenice.  <span class="brojRetka" id="30">30</span>Neka svećenik uzme krvi na svome prstu pa je stavi na rogove žrtvenika za žrtve paljenice. A svu ostalu krv neka izlije podno žrtvenika.  <span class="brojRetka" id="31">31</span>Neka zatim izvadi sav njezin loj kao što se vadi loj iz žrtve pričesnice; neka ga onda svećenik sažeže u kâd na žrtveniku kao ugodan miris Jahvi. Kad svećenik izvrši nad tim čovjekom obred pomirenja, bit će mu oprošteno.</p><p class="pocetakParagrafa"> <span class="brojRetka" id="32">32</span>Ako bi tko htio dovesti janje kao žrtvu okajnicu, neka dovede žensko bez mane.  <span class="brojRetka" id="33">33</span>Položivši svoju ruku na glavu žrtve okajnice, neka je zakolje kao žrtvu okajnicu na mjestu gdje se kolju žrtve paljenice.  <span class="brojRetka" id="34">34</span>Neka onda svećenik uzme krvi od žrtve okajnice na svome prstu pa je stavi na rogove žrtvenika za žrtve paljenice. A svu ostalu krv neka izlije podno žrtvenika.  <span class="brojRetka" id="35">35</span>Neka zatim izvadi sav njezin loj kao što se vadi loj iz žrtve pričesnice. Neka to svećenik sažeže u kâd povrh žrtava paljenih Jahvi u čast. Neka tako svećenik izvrši nad tim čovjekom obred pomirenja za grijeh koji je počinio, pa će mu biti oprošteno.’</p></p></p></p></p>