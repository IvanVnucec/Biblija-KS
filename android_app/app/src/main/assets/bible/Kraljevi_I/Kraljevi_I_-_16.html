<p class="pocetakParagrafa"> <span class="brojRetka" id="1">1</span>Tada bî upućena riječ Jahvina Jehuu, sinu Hananijevu, protiv Baše:  <span class="brojRetka" id="2">2</span>»Iz praha sam te podigao i postavio knezom nad mojim narodom Izraelom, ali si ti krenuo Jeroboamovim putem i navodiš narod moj Izrael na grijehe te me razjaruješ njihovim grijesima;  <span class="brojRetka" id="3">3</span>zato ću netragom pomesti Bašu i kuću njegovu: učinit ću s tvojom kućom kao i s kućom Jeroboama, sina Nebatova.  <span class="brojRetka" id="4">4</span>Tko iz obitelji Bašine umre u gradu, pojest će ga psi, a tko im umre u polju, pojest će ga ptice nebeske.«</p><p class="pocetakParagrafa"> <span class="brojRetka" id="5">5</span>Ostala povijest Bašina, što je učinio, njegova djela, zar sve to nije zapisano u knjizi Ljetopisa kraljeva izraelskih?  <span class="brojRetka" id="6">6</span>Baša je počinuo sa svojim ocima i sahranjen je u Tirsi. Sin njegov Ela zakraljio se mjesto njega.</p><p class="pocetakParagrafa"> <span class="brojRetka" id="7">7</span>Ali riječ Jahvina po Jehuu proroku, sinu Hananijevu, nije bila upravljena protiv Baše i njegove kuće samo zbog toga što je činio zlo u očima Jahve i ljutio ga djelima svojih ruku te bio kao i kuća Jeroboamova nego i zbog toga što je i nju istrijebio.</p><p class="noviRedak"> <h4>Elino kraljevanje u Izraelu</h4><p class="pocetakParagrafa"> <span class="brojRetka" id="8">8</span>Dvadeset i šeste godine kraljevanja Ase u Judeji postade Ela, sin Bašin, kraljem Izraela u Tirsi; vladao je svega dvije godine.  <span class="brojRetka" id="9">9</span>Njegov dvoranin Zimri, zapovjednik polovine bojnih kola, uroti se protiv njega. Kad je bio u Tirsi, opio se u kući Arse, upravitelja dvora u Tirsi.  <span class="brojRetka" id="10">10</span>Tada provali Zimri, udari na njega i ubi ga, dvadeset i sedme godine Asina kraljevanja Judejom, te zavlada mjesto njega.  <span class="brojRetka" id="11">11</span>Čim je zavladao i sjeo na prijestolje, poubija svu obitelj Bašinu; nije mu poštedio ni što uza zid mokri, ni njegovih rođaka ni prijatelja.  <span class="brojRetka" id="12">12</span>Tako Zimri iskorijeni svu kuću Bašinu po riječi koju je Jahve rekao protiv Baše preko sluge svoga proroka Jehua,  <span class="brojRetka" id="13">13</span>zbog sviju grijeha što su ih činili Baša i sin mu Ela i tako zavodili Izraela, srdeći Jahvu, Boga Izraelova, svojim krivim bogovima.</p><p class="pocetakParagrafa"> <span class="brojRetka" id="14">14</span>Ostala povijest Elina, sve što je učinio, zar to nije zapisano u knjizi Ljetopisa kraljeva izraelskih?</p><p class="noviRedak"> <h4>Zimrijevo kraljevanje u Izraelu</h4><p class="pocetakParagrafa"> <span class="brojRetka" id="15">15</span>Dvadeset i sedme godine Asina kraljevanja Judejom postade Zimri kraljem u Tirsi i vladao je sedam dana. Narod je tada opsjedao Gibeton, koji je pripadao Filistejcima.  <span class="brojRetka" id="16">16</span>Kad je utaboreni narod čuo da se Zimri pobunio i ubio kralja, sav Izrael istoga dana u taboru proglasi kraljem nad Izraelom zapovjednika vojske Omrija.  <span class="brojRetka" id="17">17</span>Zatim Omri i sav Izrael s njime odoše od Gibetona i opsjedoše Tirsu.  <span class="brojRetka" id="18">18</span>Kad je Zimri vidio da će grad biti osvojen, uđe u utvrdu kraljevskoga dvora, zapali nad sobom kraljevski dvor i tako pogibe.  <span class="brojRetka" id="19">19</span>To je bilo zbog grijeha koje je počinio radeći što je zlo u očima Jahvinim i hodeći putem Jeroboama i njegovih grijeha kojima je zavodio Izraela.</p><p class="pocetakParagrafa"> <span class="brojRetka" id="20">20</span>Ostala povijest Zimrijeva i njegova urota koju je skovao, zar sve to nije zapisano u knjizi Ljetopisa kraljeva izraelskih?</p><p class="pocetakParagrafa"> <span class="brojRetka" id="21">21</span>Tada se Izraelov narod razdijelio: polovica se odlučila za Tibnija, sina Ginatova, da ga učini kraljem, a druga polovica za Omrija.  <span class="brojRetka" id="22">22</span>Ali pristaše Omrijeve nadjačaše pristaše Tibnija, sina Ginatova, pa kad Tibni umrije, postade Omri kraljem.</p><p class="noviRedak"> <h4>Omrijevo kraljevanje u Izraelu</h4><p class="pocetakParagrafa"> <span class="brojRetka" id="23">23</span>Trideset i prve godine Asina kraljevanja Judejom postade Omri kraljem Izraela za dvanaest godina. U Tirsi je kraljevao šest godina.  <span class="brojRetka" id="24">24</span>Tada kupi od Šemera za dva talenta srebra brdo Samariju; sagradi grad koji po imenu Šemera, vlasnika brijega, nazva Samarija.  <span class="brojRetka" id="25">25</span>Ali je Omri činio zlo u očima Jahvinim i bio je gori od svojih prethodnika.  <span class="brojRetka" id="26">26</span>U svemu je slijedio Jeroboama, sina Nebatova, i njegove grijehe kojima je zavodio Izraela i srdio Jahvu, Boga Izraelova, svojim lažnim bogovima.</p><p class="pocetakParagrafa"> <span class="brojRetka" id="27">27</span>Ostala povijest Omrijeva, sve što je učinio, njegovi pothvati koje je izveo, zar to nije zapisano u knjizi Ljetopisa kraljeva izraelskih?  <span class="brojRetka" id="28">28</span>Omri počinu sa svojim ocima i sahranjen je u Samariji. Njegov sin Ahab postade kraljem mjesto njega.</p><p class="noviRedak"> <h4>Uvod u Ahabovo kraljevanje</h4><p class="pocetakParagrafa"> <span class="brojRetka" id="29">29</span>Ahab, sin Omrijev, postade izraelskim kraljem u trideset i osmoj godini Asina kraljevanja Judejom i vladao je dvadeset i dvije godine nad Izraelom u Samariji.  <span class="brojRetka" id="30">30</span>Ahab, sin Omrijev, činio je u očima Jahvinim više zla od svih svojih prethodnika.  <span class="brojRetka" id="31">31</span>I malo mu bijaše što je hodio u grijesima Jeroboama, sina Nebatova, nego se još oženi Izebelom, kćerju Etbaala, kralja sidonskog, i poče služiti Baalu i klanjati mu se;  <span class="brojRetka" id="32">32</span>Baalu podiže žrtvenik u Baalovu hramu što ga bijaše sagradio u Samariji.  <span class="brojRetka" id="33">33</span>Ahab je podigao i Ašeru i učinio druga zlodjela i razljutio Jahvu, Boga Izraelova, više od svih kraljeva izraelskih koji bijahu prije njega.</p><p class="pocetakParagrafa"> <span class="brojRetka" id="34">34</span>Za njegova je vremena Hiel iz Betela sagradio Jerihon; uz žrtvu svoga prvorođenca Abirama podigao je temelje, a uz žrtvu svoga mezimca Seguba postavio je gradska vrata, po riječi koju je Jahve rekao po svome sluzi Jošui, sinu Nunovu.</p></p></p></p></p>