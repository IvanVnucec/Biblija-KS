<h4>Salomonovi odličnici</h4><p class="pocetakParagrafa"> <span class="brojRetka" id="1">1</span>Kralj Salomon bio je kralj nad svim Izraelom,  <span class="brojRetka" id="2">2</span>a evo njegovih odličnika:</p><p class="pocetakParagrafa">Azarja, sin Sadokov, svećenik;</p><p class="pocetakParagrafa"> <span class="brojRetka" id="3">3</span>Elihoref i Ahija, sinovi Šišini, bilježnici;</p><p class="pocetakParagrafa">Jošafat, sin Ahiludov, savjetnik;</p><p class="pocetakParagrafa"> <span class="brojRetka" id="4">4</span>Benaja, sin Jojadin, vojskovođa;</p><p class="pocetakParagrafa">Sadok i Ebjatar, svećenici.</p><p class="pocetakParagrafa"> <span class="brojRetka" id="5">5</span>Azarja, sin Natanov, bio je nad namjesnicima;</p><p class="pocetakParagrafa">Zabud, sin Natanov, prijatelj kraljev;</p><p class="pocetakParagrafa"> <span class="brojRetka" id="6">6</span>Ahišar, upravitelj dvora;</p><p class="pocetakParagrafa">Eliab, sin Joabov, zapovjednik vojske;</p><p class="pocetakParagrafa">Adoram, sin Abdin, nadstojnik za tlaku.</p><p class="noviRedak"> <h4>Salomonovi namjesnici</h4><p class="pocetakParagrafa"> <span class="brojRetka" id="7">7</span>Salomon je imao po svem Izraelu dvanaest namjesnika koji su opskrbljivali kralja i njegov dom; na svakoga je dolazio red da po jedan mjesec u godini podmiruje to uzdržavanje.</p><p class="pocetakParagrafa"> <span class="brojRetka" id="8">8</span>Evo njihovih imena:</p><p class="pocetakParagrafa">… sin Hurov, u gori Efrajimovoj;</p><p class="pocetakParagrafa"> <span class="brojRetka" id="9">9</span>… sin Dekerov, u Makasu, Šaalbimu, Bet Šemešu, Elonu do Bet Hanana;</p><p class="pocetakParagrafa"> <span class="brojRetka" id="10">10</span>… sin Hesedov, u Arubotu; pod njim bijaše Soho i sav kraj heferski;</p><p class="pocetakParagrafa"> <span class="brojRetka" id="11">11</span>… sin Abinadabov, nad svim okružjem dorskim; žena mu je bila Tafata, kći Salomonova;</p><p class="pocetakParagrafa"> <span class="brojRetka" id="12">12</span>Baana, sin Ahiludov, u Tanaku i Megidu i u svem Bet Šeanu, koji je pokraj Saretana niže Jizreela, od Bet Šeana do Abel Mekole, i preko Jokmeama;</p><p class="pocetakParagrafa"> <span class="brojRetka" id="13">13</span>… sin Geberov, u Ramotu Gileadskom; njegova su bila sela Jaira, sina Manašeova, koja su u Gileadu; imao je i područje Argob, koje leži u Bašanu, šezdeset tvrdih gradova, opasanih zidovima i prijevornicama od mjedi;</p><p class="pocetakParagrafa"> <span class="brojRetka" id="14">14</span>Ahinabad, sin Idov, u Mahanajimu;</p><p class="pocetakParagrafa"> <span class="brojRetka" id="15">15</span>Ahimaas u Naftaliju; i on se oženio jednom Salomonovom kćeri – Bosmatom.</p><p class="pocetakParagrafa"> <span class="brojRetka" id="16">16</span>Baana, sin Hušajev, u Ašeru i na visoravnima;</p><p class="pocetakParagrafa"> <span class="brojRetka" id="17">17</span>Jošafat, sin Paruahov, u Jisakaru;</p><p class="pocetakParagrafa"> <span class="brojRetka" id="18">18</span>Šimej, sin Elin, u Benjaminu;</p><p class="pocetakParagrafa"> <span class="brojRetka" id="19">19</span>Geber, sin Urijin, u zemlji Gileadu, zemlji Sihona, kralja amorejskoga, i Oga, kralja bašanskoga.</p><p class="pocetakParagrafa">Povrh toga bio je još jedan namjesnik u zemlji.</p><p class="pocetakParagrafa"> <span class="brojRetka" id="20">20</span>Juda i Izrael bili su mnogobrojni, bijaše ih kao pijeska na obali morskoj. Jeli su i pili i bili sretni.</p><p class="noviRedak"> </p></p>