<h4>Različiti savjeti</h4><p class="pocetakParagrafa"> <span class="brojRetka" id="1">1</span>Ne čini zla, pa te zlo neće stići.</p><p class="stih1"> <span class="brojRetka" id="2">2</span>Kloni se nepravde, i ona će biti</p><p class="stih2">daleko od tebe.</p><p class="stih1"> <span class="brojRetka" id="3">3</span>Ne sij, sine moj, u brazde nepravde,</p><p class="stih2">da ih ne požanješ sedmerostruko.</p><p class="noviRedak"> </p><p class="stih1"> <span class="brojRetka" id="4">4</span>Ne traži od Gospoda najviše mjesto,</p><p class="stih2">niti od kralja počasno sjedalo.</p><p class="stih1"> <span class="brojRetka" id="5">5</span>Ne razmeći se vrlinom pred Gospodom</p><p class="stih2">niti mudrošću pred kraljem.</p><p class="stih1"> <span class="brojRetka" id="6">6</span>Ne traži da budeš sudac</p><p class="stih2">ako nemaš snage iskorijeniti nepravdu,</p><p class="stih1">da ne bi popustio pred mogućnikom</p><p class="stih2">i postavio stupicu pravednosti svojoj.</p><p class="stih1"> <span class="brojRetka" id="7">7</span>Ne griješi prema javnom zboru,</p><p class="stih2">da ne izgubiš ugled u zajednici.</p><p class="stih1"> <span class="brojRetka" id="8">8</span>Nemoj dvaput griješiti,</p><p class="stih2">jer već zbog prvog grijeha nećeš umaći kazni.</p><p class="stih1"> <span class="brojRetka" id="9">9</span>Ne reci: »Pogledat će Bog na mnoge moje darove</p><p class="stih2">i primit će svevišnji Bog kad mu ih prinesem.«</p><p class="noviRedak"> </p><p class="stih1"> <span class="brojRetka" id="10">10</span>Ne budi malodušan u molitvi svojoj</p><p class="stih2">i ne zanemari dati milodar.</p><p class="noviRedak"> </p><p class="stih1"> <span class="brojRetka" id="11">11</span>Ne preziri čovjeka turobna srca,</p><p class="stih2">jer onaj tko ponizuje može i uzvisiti.</p><p class="noviRedak"> </p><p class="stih1"> <span class="brojRetka" id="12">12</span>Ne pleti prijevare bratu svojem,</p><p class="stih2">niti prijatelju takvo što čini.</p><p class="noviRedak"> </p><p class="stih1"> <span class="brojRetka" id="13">13</span>Kloni se svake laži,</p><p class="stih2">jer od nje dobra nikakva.</p><p class="noviRedak"> </p><p class="stih1"> <span class="brojRetka" id="14">14</span>Ne govori predugo na zboru staraca</p><p class="stih2">i ne ponavljaj riječi u molitvi svojoj.</p><p class="noviRedak"> </p><p class="stih1"> <span class="brojRetka" id="15">15</span>Ne prezri tegobna rada </p><p class="stih2">ni ratarskog posla što ga je Svevišnji dao.</p><p class="stih1"> <span class="brojRetka" id="16">16</span>Ne ubrajaj se među grešnike,</p><p class="stih2">sjeti se da srdžba ne kasni!</p><p class="stih1"> <span class="brojRetka" id="17">17</span>Ponizi duboko dušu svoju,</p><p class="stih2">jer su vatra i crvi kazna bezbožniku.</p><p class="noviRedak"> </p><p class="stih1"> <span class="brojRetka" id="18">18</span>Ne mijenjaj prijatelja za novac</p><p class="stih2">ni brata za ofirsko zlato.</p><p class="stih1"> <span class="brojRetka" id="19">19</span>Ne odbacuj razumne i dobre žene,</p><p class="stih2">jer njezina je ljupkost dragocjenija od zlata.</p><p class="stih1"> <span class="brojRetka" id="20">20</span>Ne zlostavljaj roba koji pošteno radi</p><p class="stih2">ni sluge koji ti vjerno služi.</p><p class="stih1"> <span class="brojRetka" id="21">21</span>Ljubi razumna roba kao sebe samog</p><p class="stih2">i ne uskrati mu slobode.</p><h4>Djeca</h4><p class="stih1"> <span class="brojRetka" id="22">22</span>Imaš li živinče, pazi ga;</p><p class="stih2">ako ti je od koristi, sačuvaj ga.</p><p class="stih1"> <span class="brojRetka" id="23">23</span>Imaš li djece, pouči ih</p><p class="stih2">i povij im vrat za mladosti.</p><p class="stih1"> <span class="brojRetka" id="24">24</span>Imaš li kćeri, čuvaj im tijelo</p><p class="stih2">i ne pokazuj im odveć prijazno lice.</p><p class="stih1"> <span class="brojRetka" id="25">25</span>Udaj kćer, i obavio si krupan posao,</p><p class="stih2">ali je daj čovjeku razumnu.</p><p class="noviRedak"> </p><p class="stih1"> <span class="brojRetka" id="26">26</span>Imaš li ženu po srcu svojem, ne otpuštaj je;</p><p class="stih2">ako li je ne voliš, ne uzdaj se u nju.</p><h4>Roditelji</h4><p class="stih1"> <span class="brojRetka" id="27">27</span>Svim srcem poštuj oca svoga</p><p class="stih2">i ne zaboravi majčinih bolova.</p><p class="stih1"> <span class="brojRetka" id="28">28</span>Sjeti se da im svoj život duguješ:</p><p class="stih2">kako da im uzvratiš sve što učiniše za te?</p><h4>Svećenici</h4><p class="stih1"> <span class="brojRetka" id="29">29</span>Svom dušom svojom boj se Gospoda</p><p class="stih2">i štuj njegove svećenike.</p><p class="stih1"> <span class="brojRetka" id="30">30</span>Svom snagom svojom ljubi Stvoritelja svoga</p><p class="stih2">i ne ostavljaj slugu njegovih.</p><p class="stih1"> <span class="brojRetka" id="31">31</span>Boj se Boga i štuj svećenika,</p><p class="stih2">daj mu dio kako ti je naloženo:</p><p class="stih1">prvine, naknadnice i prinos plećaka,</p><p class="stih2">posvetnice i prvence svetinja.</p><h4>Siroti i potišteni</h4><p class="stih1"> <span class="brojRetka" id="32">32</span>I siromahu pruži ruku,</p><p class="stih2">da bude savršen tvoj blagoslov.</p><p class="stih1"> <span class="brojRetka" id="33">33</span>Budi darežljiv svakomu živom stvoru,</p><p class="stih2">pa ni mrtvomu ne uskrati milosti.</p><p class="stih1"> <span class="brojRetka" id="34">34</span>Ne uklanjaj se od onih koji plaču,</p><p class="stih2">već s tužnim tuguj.</p><p class="stih1"> <span class="brojRetka" id="35">35</span>Ne zaboravi posjetiti bolesnika,</p><p class="stih2">jer će te za to ljubiti.</p><p class="stih1"> <span class="brojRetka" id="36">36</span>U svim svojim djelima misli na svoj konac,</p><p class="stih2">pa nećeš nikada griješiti.</p>