<p class="noviRedak"> <h4>Proslov prevodiočev</h4><p class="pocetakParagrafa"> <span class="brojRetka" id="1">1</span>Mnoge su nam i velike darove darovali Zakon, Proroci i ostali pisci koji su slijedili nakon njih. Zato valja pohvaliti Izraela zbog naobrazbe i mudrosti. Ali nije dovoljno da se ljudi sami nauče knjizi,  <span class="brojRetka" id="5">5</span>već treba da riječju i perom koriste i drugim ljudima, te se moj djed Isus, posvetivši se ustrajnom čitanju Zakona, Proroka  <span class="brojRetka" id="10">10</span>i ostalih predačkih knjiga i stekavši golemo iskustvo – najposlije i sam našao ponukanim da napiše štogod poučno i mudro, kako bi oni koji su željni pouke proučili to, pa tako još više uznapredovali u životu prema Zakonu.</p><p class="pocetakParagrafa"> <span class="brojRetka" id="15">15</span>Zato, molim, čitajte blagohotno i pozorno ovo moje djelo i oprostite  <span class="brojRetka" id="20">20</span>ako nismo uspjeli naći primjeren oblik ovom ili onom izrazu, jer valja znati da hebrejski izričaji, prevedeni na drugi jezik, gube od svoje snage. Štoviše, prouči li se sam Zakon, Proroci  <span class="brojRetka" id="25">25</span>i ostale knjige, opazit će se povelika razlika između prijevoda i izvornika.</p><p class="pocetakParagrafa">Kad sam u trideset i osmoj godini vladavine kralja Euergeta došao u Egipat i boravio ondje neko vrijeme, našao sam djelo veoma poučno.  <span class="brojRetka" id="30">30</span>Odlučih stoga uložiti sav trud i mar da prevedem ovu knjigu. Uložih mnogo bdjenja i znanja, tijekom tog vremena, da bih posao obavio i objavio knjigu, osobito na korist onima koji se u tuđini žele baviti naukom  <span class="brojRetka" id="35">35</span>i pripravni su prilagoditi svoje običaje kako bi živjeli prema Zakonu.</p></p>