<p class="pocetakParagrafa"> <span class="brojRetka" id="1">1</span>Ali se ovoga nemoj stidjeti,</p><p class="stih2">ovoga ne krši zbog ljudskog obzira:</p><p class="stih1"> <span class="brojRetka" id="2">2</span>Zakona i Saveza Svevišnjega,</p><p class="stih2">presude koja daje pravdu i bezbožniku,</p><p class="stih1"> <span class="brojRetka" id="3">3</span>čista računa s drugom i suputnikom,</p><p class="stih2">diobe svoje baštine prijateljima,</p><p class="stih1"> <span class="brojRetka" id="4">4</span>točnosti u mjerilima i utezima,</p><p class="stih2">malena ili velika probitka,</p><p class="stih1"> <span class="brojRetka" id="5">5</span>dobitka u trgovačkim poslovima,</p><p class="stih2">stroge stege prema svojoj djeci</p><p class="stih2">i da do krvi išibaš opakoga slugu.</p><p class="stih1"> <span class="brojRetka" id="6">6</span>Kad je žena radoznala, dobar je pečat;</p><p class="stih2">a gdje je mnogo ruku, zaključavaj.</p><p class="stih1"> <span class="brojRetka" id="7">7</span>Kad što daješ, pazi na broj i težinu,</p><p class="stih2">i svaki izdatak i primitak zabilježi.</p><p class="stih1"> <span class="brojRetka" id="8">8</span>Ne stidi se ukoriti glupana ili luđaka</p><p class="stih2">ili ishlapjela starca koji raspravlja s mladićima.</p><p class="stih1">Tako ćeš pokazati kako si uistinu obrazovan,</p><p class="stih2">i svi će ti odobravati.</p><h4>Očeva briga zbog kćeri</h4><p class="stih1"> <span class="brojRetka" id="9">9</span>Kći je ocu potajna mòra,</p><p class="stih2">briga za nju spavati mu ne da:</p><p class="stih1">u mladosti, strah da se neće udati,</p><p class="stih2">a kad se uda, da je muž ne zamrzi;</p><p class="stih1"> <span class="brojRetka" id="10">10</span>dok je djevica, da je tko ne zavede</p><p class="stih2">i da ne zatrudni u kući očevoj,</p><p class="stih1">a u kući muževljoj da se ne razbludi,</p><p class="stih2">i kad je već žena, da ne bude nerotkinja.</p><p class="stih1"> <span class="brojRetka" id="11">11</span>Ako ti je kći neposlušna, dobro je pazi </p><p class="stih2">da ne načini od tebe ruglo neprijateljima tvojim,</p><p class="stih1">priču gradsku i predmet svačijeg klevetanja</p><p class="stih2">i da te ne obeščasti u očima sviju.</p><h4>Žene</h4><p class="stih1"> <span class="brojRetka" id="12">12</span>Ne zaustavljaj pogleda ni pred čijom ljepotom</p><p class="stih2">i ne sjedaj sa ženama.</p><p class="stih1"> <span class="brojRetka" id="13">13</span>Jer iz odijela izlazi moljac,</p><p class="stih2">a od žena ženska zloća.</p><p class="stih1"> <span class="brojRetka" id="14">14</span>Bolja je zloća muška nego dobrota ženska;</p><p class="stih2">od žene potječe sramota i ruglo.</p><h2>II. SLAVA BOŽJA</h2><h3>1. U PRIRODI</h3><p class="stih1"> <span class="brojRetka" id="15">15</span>Sad ću podsjetiti na djela Božja,</p><p class="stih2">i što sam vidio, to ću ispričati.</p><p class="stih1">Riječima Gospod stvori djela svoja,</p><p class="stih2">i sve se stvoreno pokorava volji njegovoj.</p><p class="stih1"> <span class="brojRetka" id="16">16</span>Sunce sjajno sve obasjava,</p><p class="stih2">i slave je Gospodnje puno djelo njegovo.</p><p class="stih1"> <span class="brojRetka" id="17">17</span>Gospod nije dao anđelima moć</p><p class="stih2">da govore o svim čudesima</p><p class="stih1">koja je Gospod, gospodar svega, čvrsto sazdao</p><p class="stih2">kako bi svemir opstao u slavi njegovoj.</p><p class="stih1"> <span class="brojRetka" id="18">18</span>Izmjerio je dubinu bezdana i srca ljudskog</p><p class="stih2">i prozreo sve tajne njihove.</p><p class="stih1">Jer Svevišnji ima svoju spoznaju koja postoji</p><p class="stih2">i promotrio je znake vremena.</p><p class="stih1"> <span class="brojRetka" id="19">19</span>On objavljuje prošlost i budućnost</p><p class="stih2">i otkriva stvari skrivene.</p><p class="stih1"> <span class="brojRetka" id="20">20</span>Ni jedna mu misao promaći ne može,</p><p class="stih2">ni jedna se riječ ne može njemu skriti.</p><p class="noviRedak"> </p><p class="stih1"> <span class="brojRetka" id="21">21</span>On je uredio čudesna djela svoje mudrosti,</p><p class="stih2">jer je jedini od vječnosti do vječnosti.</p><p class="stih1">Niti mu se što može dodati niti oduzeti</p><p class="stih2">i njemu savjet ničiji ne treba.</p><p class="noviRedak"> </p><p class="stih1"> <span class="brojRetka" id="22">22</span>Kako li su divna sva djela njegova,</p><p class="stih2">kao sjajna iskra njihov je prizor.</p><p class="stih1"> <span class="brojRetka" id="23">23</span>Sve to živi i traje dovijeka,</p><p class="stih2">i u svakoj prilici sve je poslušno.</p><p class="stih1"> <span class="brojRetka" id="24">24</span>Sve je dvostruko, jedno prema drugome,</p><p class="stih2">i ništa nije stvorio nepotpuno.</p><p class="stih1"> <span class="brojRetka" id="25">25</span>Jedno drugo izvrsnošću nadmašuje,</p><p class="stih2">i tko se može nasititi njegove krasote?</p>