<p class="pocetakParagrafa"> <span class="brojRetka" id="1">1</span>Tako čini tko se boji Gospoda;</p><p class="stih2">i tko se drži zakona</p><p class="stih2">steći će mudrost.</p><p class="stih1"> <span class="brojRetka" id="2">2</span>Ona mu dolazi ususret kao majka</p><p class="stih2">i dočekuje ga kao nevjesta djevica.</p><p class="stih1"> <span class="brojRetka" id="3">3</span>Ona ga hrani kruhom razboritosti</p><p class="stih2">i poji ga vodom mudrosti.</p><p class="stih1"> <span class="brojRetka" id="4">4</span>On se oslanja na nju i ne posrće;</p><p class="stih2">uzda se u nju i ne sramoti se.</p><p class="stih1"> <span class="brojRetka" id="5">5</span>Ona ga uzvisuje nad bližnjega njegova</p><p class="stih2">i sred zbora usta mu otvara.</p><p class="stih1"> <span class="brojRetka" id="6">6</span>On nalazi veselje i vijenac radosti</p><p class="stih2">i baštini ime vječno.</p><p class="stih1"> <span class="brojRetka" id="7">7</span>Nerazumnici je nikad ne dobivaju</p><p class="stih2">niti je grešnici očima gledaju.</p><p class="stih1"> <span class="brojRetka" id="8">8</span>Ona je daleko od oholice</p><p class="stih2">i lažljivcima ne dolazi na um.</p><p class="stih1"> <span class="brojRetka" id="9">9</span>Ne priliči hvalospjev ustima grešnikovim</p><p class="stih2">jer mu ga Gospod nije dao.</p><p class="stih1"> <span class="brojRetka" id="10">10</span>Iz usta mudračevih nek’ odjekuje hvalospjev,</p><p class="stih2">i tada sam Gospod njime upravlja.</p><h4>Čovjekova sloboda</h4><p class="stih1"> <span class="brojRetka" id="11">11</span>Ne reci: »Od Boga je grijeh moj«,</p><p class="stih2">jer što on mrzi, nikad ne čini.</p><p class="stih1"> <span class="brojRetka" id="12">12</span>I ne reci: »On me zavede«,</p><p class="stih2">jer njemu grešnici ne trebaju.</p><p class="stih1"> <span class="brojRetka" id="13">13</span>Gospod mrzi svaku gnusobu,</p><p class="stih2">a mrzi je i svaki onaj tko se njega boji.</p><p class="stih1"> <span class="brojRetka" id="14">14</span>On je sam u početku stvorio čovjeka</p><p class="stih2">i prepustio ga slobodnoj volji njegovoj.</p><p class="stih1"> <span class="brojRetka" id="15">15</span>Ako hoćeš, možeš držati zapovijedi,</p><p class="stih2">u tvojoj je moći da budeš vjeran.</p><p class="stih1"> <span class="brojRetka" id="16">16</span>On je preda te stavio vatru i vodu:</p><p class="stih2">za čim hoćeš pruži ruku svoju.</p><p class="stih1"> <span class="brojRetka" id="17">17</span>Pred čovjekom je i život i smrt:</p><p class="stih2">što on više voli, to će mu se dati.</p><p class="stih1"> <span class="brojRetka" id="18">18</span>Jer velika je mudrost u Gospoda,</p><p class="stih2">on je svemoćan i vidi sve.</p><p class="stih1"> <span class="brojRetka" id="19">19</span>Oči Gospodnje počivaju na onima koji ga se boje,</p><p class="stih2">Gospod zna svako djelo čovječje.</p><p class="stih1"> <span class="brojRetka" id="20">20</span>Nije nikad zapovjedio nikomu da bude bezbožnik</p><p class="stih2">niti dao dopuštenje za grijeh.</p>