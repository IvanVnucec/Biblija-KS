<h4>Zakonoznanac</h4><p class="pocetakParagrafa"> <span class="brojRetka" id="1">1</span>Ali je drukčije s onim koji</p><p class="stih2">posvećuje dušu svoju</p><p class="stih2">i razmišljanje svoje zakonu Svevišnjega,</p><p class="stih1">istražuje mudrost drevnu</p><p class="stih2">i bavi se proroštvima.</p><p class="stih1"> <span class="brojRetka" id="2">2</span>On pamti govore glasovitih muževa</p><p class="stih2">i prodire u tančine mudrih izreka;</p><p class="stih1"> <span class="brojRetka" id="3">3</span>istražuje skriveni smisao poslovica</p><p class="stih2">i bavi se tajnama prispodoba.</p><p class="stih1"> <span class="brojRetka" id="4">4</span>On služi među velikašima</p><p class="stih2">i viđa se u prisutnosti vladara,</p><p class="stih1">putuje po zemljama drugih naroda,</p><p class="stih2">iskušava dobro i zlo među ljudima.</p><p class="stih1"> <span class="brojRetka" id="5">5</span>U zoru srce svoje uzdiže Gospodu, Stvoritelju svome,</p><p class="stih2">moli se pred Svevišnjim:</p><p class="stih1">na molitvu otvara usta</p><p class="stih2">i moli milost za grijehe svoje.</p><p class="stih1"> <span class="brojRetka" id="6">6</span>Ako to veliki Gospod hoće,</p><p class="stih2">napunja ga duhom razbora</p><p class="stih1">i on daždi riječima mudrosti</p><p class="stih2">i molitvom slavi Gospoda.</p><p class="stih1"> <span class="brojRetka" id="7">7</span>Gospod upravlja savjetom i spoznajom njegovom,</p><p class="stih2">a on razmišlja o otajstvima Gospodnjim.</p><p class="stih1"> <span class="brojRetka" id="8">8</span>On izlaže pouku koju je primio</p><p class="stih2">i hvali se Zakonom Saveza Gospodnjeg.</p><p class="stih1"> <span class="brojRetka" id="9">9</span>Mnogi hvale umnost njegovu,</p><p class="stih2">nikad neće u zaborav pasti</p><p class="stih1">niti će mu spomen ikad propasti,</p><p class="stih2">nego će mu ime živjeti od pokoljenja do pokoljenja.</p><p class="stih1"> <span class="brojRetka" id="10">10</span>Narodi će proglasiti mudrost njegovu</p><p class="stih2">i hvalom će ga slaviti zajednica.</p><p class="stih1"> <span class="brojRetka" id="11">11</span>Ako dugo živi, ime mu nadvisuje tisuće ostalih,</p><p class="stih2">a ako umre, i to će dostajati.</p><h4>Poziv na slavu Božju</h4><p class="stih1"> <span class="brojRetka" id="12">12</span>Još jednom želim iznijeti misli svoje</p><p class="stih2">jer sam njima ispunjen kao mjesec pun.</p><p class="stih1"> <span class="brojRetka" id="13">13</span>Slušajte me, djeco pobožna, i cvjetajte</p><p class="stih2">kao ruža što niče na obali toka vodenog.</p><p class="stih1"> <span class="brojRetka" id="14">14</span>Mirišite kao miris tamjanov,</p><p class="stih2">cvatite kao ljiljanov cvijet,</p><p class="stih1">širite miris i pjesmu pjevajte,</p><p class="stih2">slavite Gospoda za sva djela njegova.</p><p class="stih1"> <span class="brojRetka" id="15">15</span>Dajte slavu imenu njegovu, hvalite ga i slavite </p><p class="stih2">pjesmama i harfom i ovako mu u pohvalu recite:</p><p class="stih1"> <span class="brojRetka" id="16">16</span>Kako su veličanstvena sva djela Gospodnja!</p><p class="stih2">I sve se naredbe njegove pravovremeno izvršuju.</p><p class="stih1">Ne smije se pitati: »Što je ovo? Zašto to?«</p><p class="stih2">jer sve će dobro doći u svoje vrijeme.</p><p class="stih1"> <span class="brojRetka" id="17">17</span>Na riječ njegovu voda se kao nasip zaustavlja,</p><p class="stih2">i na besjedu usta njegovih nastaje spremište voda.</p><p class="stih1"> <span class="brojRetka" id="18">18</span>Kad on zapovjedi štogod, volja mu se ispunja</p><p class="stih2">i nitko ne može umanjiti njegovo spasenje.</p><p class="stih1"> <span class="brojRetka" id="19">19</span>Pred njim su djela svakog stvora</p><p class="stih2">i ništa nije skriveno očima njegovim.</p><p class="stih1"> <span class="brojRetka" id="20">20</span>Njegov se pogled pruža od vječnosti do vječnosti</p><p class="stih2">i ništa nema čudesno pred očima njegovim.</p><p class="stih1"> <span class="brojRetka" id="21">21</span>Ne smije se reći: »Što je ovo? I zašto to?«</p><p class="stih2">jer sve što je stvoreno svrhu ima.</p><p class="noviRedak"> </p><p class="stih1"> <span class="brojRetka" id="22">22</span>Kao što se blagoslov njegov prelijeva poput rijeke</p><p class="stih2">i natapa zemlju kao poplava,</p><p class="stih1"> <span class="brojRetka" id="23">23</span>tako je srdžba njegova baština narodima,</p><p class="stih2">kao kad je vode pretvorio u sol.</p><p class="stih1"> <span class="brojRetka" id="24">24</span>Kao što su njegovi putovi ravni pobožnicima,</p><p class="stih2">tako su neprohodni opakima.</p><p class="stih1"> <span class="brojRetka" id="25">25</span>Kao što je od početka stvoreno dobro za dobre,</p><p class="stih2">tako i zlo za opake.</p><p class="stih1"> <span class="brojRetka" id="26">26</span>Najvažnije su potrebe ljudima za život</p><p class="stih2">voda i vatra, željezo i sol,</p><p class="stih1">brašno pšenično, mlijeko i med, </p><p class="stih2">sok grožđa, ulje i odijelo:</p><p class="stih1"> <span class="brojRetka" id="27">27</span>sve je to dobro dobrima,</p><p class="stih2">a pretvara se u zlo zlima.</p><p class="noviRedak"> </p><p class="stih1"> <span class="brojRetka" id="28">28</span>Ima vjetrova za kaznu stvorenih,</p><p class="stih2">sazda ih kao bičeve bijesa svoga;</p><p class="stih1">oni će u vrijeme svršetka snagu razviti</p><p class="stih2">i umiriti gnjev svoga Stvoritelja.</p><p class="stih1"> <span class="brojRetka" id="29">29</span>Vatra i tuča, glad i kuga –</p><p class="stih2">sve je to za kaznu stvoreno.</p><p class="stih1"> <span class="brojRetka" id="30">30</span>Očnjaci u zvijeri, štipavci i guje,</p><p class="stih2">i osvetni mač na propast bezbožnicima</p><p class="stih1"> <span class="brojRetka" id="31">31</span>vesele se zapovijedi njegovoj</p><p class="stih2">i pripravno čekaju na zemlji:</p><p class="stih2">i kad vrijeme dođe, ne opiru se riječi njegovoj.</p><p class="stih1"> <span class="brojRetka" id="32">32</span>Stoga bijah od početka osvjedočen</p><p class="stih2">pa razmislih i zapisah u knjigu:</p><p class="stih1"> <span class="brojRetka" id="33">33</span>»Sva su djela Gospodnja dobra,</p><p class="stih2">svakoj potrebi Gospod u pravo vrijeme udovoljava.«</p><p class="stih1"> <span class="brojRetka" id="34">34</span>Ne smije se reći: »Ovo je gore nego ono«,</p><p class="stih2">jer sve je dobro u pravi čas.</p><p class="stih1"> <span class="brojRetka" id="35">35</span>A sad iz puna srca i usta zapjevajte</p><p class="stih2">i blagoslovite ime Gospodnje!</p>