<p class="pocetakParagrafa"> <span class="brojRetka" id="1">1</span>Radnik pijanica nikad se neće</p><p class="stih2">obogatiti,</p><p class="stih2">i tko prezire male stvari, brzo osiromaši.</p><p class="stih1"> <span class="brojRetka" id="2">2</span>Vino i žene izopače razborite ljude,</p><p class="stih2">i tko se druži s bludnicama izgubi svaki stid.</p><p class="stih1"> <span class="brojRetka" id="3">3</span>Bit će plijenom ličinkama i crvima</p><p class="stih2">i drznik će izgubiti život svoj.</p><h4>Protiv brbljavosti</h4><p class="stih1"> <span class="brojRetka" id="4">4</span>Tko se brzo povjerava, lakomislen je,</p><p class="stih2">a tko griješi, sam sebi naudi.</p><p class="stih1"> <span class="brojRetka" id="5">5</span>Tko uživa u zlu, bit će kažnjen.</p><p class="stih1"> <span class="brojRetka" id="6">6</span>A tko mrzi brbljanje,</p><p class="stih2">uklanja od sebe zloću.</p><p class="stih1"> <span class="brojRetka" id="7">7</span>Ne raznosi ono što ti je povjereno</p><p class="stih2">i nitko ti neće nauditi.</p><p class="stih1"> <span class="brojRetka" id="8">8</span>Ne povjeravaj ni neprijatelju ni prijatelju;</p><p class="stih2">ako ti nije grijeh, ne otkrivaj!</p><p class="stih1"> <span class="brojRetka" id="9">9</span>Jer čuje li tko, čuvat će se tebe</p><p class="stih2">i u svoje vrijeme osjetit ćeš njegov prezir.</p><p class="stih1"> <span class="brojRetka" id="10">10</span>Ako si čuo štogod, budi kao grob.</p><p class="stih2">Ne boj se! Neće te raskinuti.</p><p class="stih1"> <span class="brojRetka" id="11">11</span>Kad nešto čuje, luđaka spopadaju trudovi</p><p class="stih2">kao porodilju u porodu.</p><p class="stih1"> <span class="brojRetka" id="12">12</span>Kao strijela zabodena u bedro,</p><p class="stih2">takva je riječ u nutrini luđakovoj.</p><h4>Ne vjeruj svemu što čuješ</h4><p class="stih1"> <span class="brojRetka" id="13">13</span>Ispitaj svoga prijatelja: možda nije ništa učinio,</p><p class="stih2">pa ako je štogod učinio, da ne učini više.</p><p class="stih1"> <span class="brojRetka" id="14">14</span>Ispitaj svojega susjeda: možda nije ništa rekao,</p><p class="stih2">ili ako je rekao, neće ponovno reći.</p><p class="stih1"> <span class="brojRetka" id="15">15</span>Ispitaj svojega prijatelja, jer česta je kleveta</p><p class="stih2">i ne vjeruj svemu što čuješ.</p><p class="stih1"> <span class="brojRetka" id="16">16</span>Čovjeku se štogod omakne, ali bez zle namjere,</p><p class="stih2">i tko nije sagriješio jezikom svojim?</p><p class="stih1"> <span class="brojRetka" id="17">17</span>Ispitaj susjeda svojeg prije nego što zaprijetiš</p><p class="stih2">i poslušaj zakon Svevišnjeg.</p><h4>Istinska i lažna mudrost</h4><p class="stih1"> <span class="brojRetka" id="20">20</span>Sva je mudrost u strahu Gospodnjem,</p><p class="stih2">i u svoj je mudrosti poštivanje Zakona.</p><p class="stih1"> <span class="brojRetka" id="22">22</span>Ali mudrost nije u spoznaji zloće,</p><p class="stih2">i razbora nema u savjetu grešnika.</p><p class="stih1"> <span class="brojRetka" id="23">23</span>Postoji umješnost koja je gnusna,</p><p class="stih2">i luđak je komu mudrosti nedostaje.</p><p class="stih1"> <span class="brojRetka" id="24">24</span>Bolje je biti razborom siromašan ali bogobojazan</p><p class="stih2">nego biti bogat razborom a kršiti Zakon.</p><p class="stih1"> <span class="brojRetka" id="25">25</span>Postoji lukava umješnost u službi nepravde:</p><p class="stih2">poslužit će se i prijevarom u svoju korist.</p><p class="stih1"> <span class="brojRetka" id="26">26</span>Postoji čovjek koji hodi pognut i tužan,</p><p class="stih2">ali je iznutra pun podmuklosti.</p><p class="stih1"> <span class="brojRetka" id="27">27</span>Takav obara lice i pričinja se gluh,</p><p class="stih2">ali će te podmuklo napasti.</p><p class="stih1"> <span class="brojRetka" id="28">28</span>Ako i propusti grijeh zbog nemoći,</p><p class="stih2">čim se pruži prilika, učinit će zlo.</p><p class="stih1"> <span class="brojRetka" id="29">29</span>Čovjek se poznaje po liku svojem,</p><p class="stih2">umnik se prepoznaje po licu.</p><p class="stih1"> <span class="brojRetka" id="30">30</span>Odijelo čovjekovo govori što on čini,</p><p class="stih2">a korak njegov otkriva kakav je.</p>