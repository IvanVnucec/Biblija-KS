<p class="pocetakParagrafa"> <span class="brojRetka" id="1">1</span>Blago mužu žene čestite</p><p class="stih2">jer je dvostruk broj dana njegovih.</p><p class="stih1"> <span class="brojRetka" id="2">2</span>Čestita žena radost je mužu svojem,</p><p class="stih2">on će godine svojeg života proživjeti u miru.</p><p class="stih1"> <span class="brojRetka" id="3">3</span>Izvrsna žena odabran je dio,</p><p class="stih2">dar onomu koji se boji Gospodina.</p><p class="stih1"> <span class="brojRetka" id="4">4</span>Bio bogat ili siromah, srce mu je veselo</p><p class="stih2">i lice vedro u svako doba.</p><p class="noviRedak"> </p><p class="stih1"> <span class="brojRetka" id="5">5</span>Trojega se plaši srce moje</p><p class="stih2">a od četvrtog užasava:</p><p class="stih1">od klevete u gradu, od zbora svjetine</p><p class="stih2">i od lažne optužbe,</p><p class="stih2">jer je sve to gore od smrti;</p><p class="stih1"> <span class="brojRetka" id="6">6</span>ali je tuga i jad žena ljubomorna na ženu</p><p class="stih2">i bič jezika koji sve jednako udara.</p><p class="noviRedak"> </p><p class="stih1"> <span class="brojRetka" id="7">7</span>Nepodesan je jaram žena opaka,</p><p class="stih2">i svladati nju isto je kao uhvatiti štipavca.</p><p class="stih1"> <span class="brojRetka" id="8">8</span>Žena pijana zaziva srdžbu golemu,</p><p class="stih2">jer sramota je njezina neizbrisiva.</p><p class="noviRedak"> </p><p class="stih1"> <span class="brojRetka" id="9">9</span>Ženina je bludnost u njezinu drsku pogledu</p><p class="stih2">i poznaje se po njezinim trepavicama.</p><p class="stih1"> <span class="brojRetka" id="10">10</span>Pod oštrim nadzorom drži kćer drzovitu,</p><p class="stih2">da ne zlorabi prvu priliku.</p><p class="stih1"> <span class="brojRetka" id="11">11</span>Budno pazi na oko bestidno,</p><p class="stih2">da se ne začudiš kad se o tebe ogriješi.</p><p class="stih1"> <span class="brojRetka" id="12">12</span>Kao žedan putnik ona otvara usta</p><p class="stih2">i pije svaku vodu na koju naiđe</p><p class="stih1">i spušta se pred svakim kolcem</p><p class="stih2">i svakoj strijeli otvara tulac.</p><p class="noviRedak"> </p><p class="stih1"> <span class="brojRetka" id="13">13</span>Mila je žena radost mužu svom,</p><p class="stih2">i znanje mu njezino kosti ojačava.</p><p class="stih1"> <span class="brojRetka" id="14">14</span>Dar je Gospodnji žena šutljiva,</p><p class="stih2">i nema cijene duši dobro odgojenoj.</p><p class="stih1"> <span class="brojRetka" id="15">15</span>A milina je na milinu žena stidljiva,</p><p class="stih2">i nema cijene dostojne duše uzdržljive.</p><p class="noviRedak"> </p><p class="stih1"> <span class="brojRetka" id="16">16</span>Kao što sunce blista na planinama Gospodnjim,</p><p class="stih2">tako i ljepota vrsne žene u urednosti kuće njezine.</p><p class="stih1"> <span class="brojRetka" id="17">17</span>Kao svijeća što svijetli na svetom svijećnjaku,</p><p class="stih2">tako je krasno lice na skladnu tijelu.</p><p class="stih1"> <span class="brojRetka" id="18">18</span>Kao stupovi zlatni na podnožju srebrnu,</p><p class="stih2">tako su lijepe noge na čvrstim petama.</p><h4>Žalosne stvari</h4><p class="stih1"> <span class="brojRetka" id="28">28</span>Dvoje rastužuje srce moje,</p><p class="stih2">a zbog trećeg gnjev me hvata:</p><p class="stih1">kad ratnik starī u bijedi,</p><p class="stih2">kad se preziru ljudi umni,</p><p class="stih1">kad se netko od pravednosti vraća grijehu –</p><p class="stih2">za takvog je Gospod mač spremio.</p><h4>Trgovina</h4><p class="stih1"> <span class="brojRetka" id="29">29</span>Trgovac teško odolijeva napasti,</p><p class="stih2">i prodavač nije bez grijeha.</p><p class="noviRedak"> </p>