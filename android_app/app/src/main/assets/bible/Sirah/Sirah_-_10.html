<h4>Vladavina</h4><p class="pocetakParagrafa"> <span class="brojRetka" id="1">1</span>Mudar vladar odgaja svoj narod</p><p class="stih2">u stezi,</p><p class="stih2">i uredna je vlada razborita čovjeka.</p><p class="stih1"> <span class="brojRetka" id="2">2</span>Kakav je vladar,</p><p class="stih2">takvi su i činovnici;</p><p class="stih1">i kakav je gradski upravitelj,</p><p class="stih2">takvi mu i građani.</p><p class="stih1"> <span class="brojRetka" id="3">3</span>Neobuzdan kralj upropašćuje svoj narod,</p><p class="stih2">a svoj napredak duguje grad razboritosti vladara.</p><p class="stih1"> <span class="brojRetka" id="4">4</span>Vlast nad zemljom u rukama je Gospodnjim:</p><p class="stih2">Gospod joj u pravo vrijeme postavlja pravog čovjeka.</p><p class="stih1"> <span class="brojRetka" id="5">5</span>Uspjeh je čovjekov u Božjoj ruci,</p><p class="stih2">i zakonodavcu Bog daruje čast.</p><h4>Protiv oholosti</h4><p class="stih1"> <span class="brojRetka" id="6">6</span>Ne budi kivan na svoga bližnjeg</p><p class="stih2">ni zbog kakve nepravde</p><p class="stih2">i ne čini ništa nepravedno.</p><p class="noviRedak"> </p><p class="stih1"> <span class="brojRetka" id="7">7</span>Mrska je oholost i Gospodu i čovjeku,</p><p class="stih2">a nepravda je odvratna obojici.</p><p class="stih1"> <span class="brojRetka" id="8">8</span>Vlast prelazi od jednog naroda drugomu</p><p class="stih2">zbog nepravde, nasilja i novca.</p><p class="noviRedak"> </p><p class="stih1"> <span class="brojRetka" id="9">9</span>Što se toliko oholi prah i pepeo –</p><p class="stih2">kad već za života ima crvljiva crijeva?</p><p class="stih1"> <span class="brojRetka" id="10">10</span>Duga bolest srdi liječnika;</p><p class="stih2">tko je danas kralj, sutra umire.</p><p class="stih1"> <span class="brojRetka" id="11">11</span>Kad čovjek umre, baštini gnjilež,</p><p class="stih2">grabežljive zvijeri i crve.</p><p class="noviRedak"> </p><p class="stih1"> <span class="brojRetka" id="12">12</span>Oholost počinje kad čovjek otpadne od Gospoda</p><p class="stih2">i srcem se odmetne od svoga Stvoritelja.</p><p class="stih1"> <span class="brojRetka" id="13">13</span>I jer je početak oholosti grijeh,</p><p class="stih2">tko se njoj oda, širi gnusobu.</p><p class="stih1">Gospod ih zbog toga kažnjava čudesnim kaznama</p><p class="stih2">i potpuno uništava.</p><p class="stih1"> <span class="brojRetka" id="14">14</span>Gospod je srušio prijestolja silnika</p><p class="stih2">i potlačene posadio na mjesto njihovo.</p><p class="stih1"> <span class="brojRetka" id="15">15</span>Gospod je iskorijenio oholice</p><p class="stih2">i posadio ponizne na mjesto njihovo.</p><p class="stih1"> <span class="brojRetka" id="16">16</span>Gospod je porazio zemlje poganske</p><p class="stih2">i razorio ih do samog temelja.</p><p class="stih1"> <span class="brojRetka" id="17">17</span>Neke je od njih odveo i uništio</p><p class="stih2">i zbrisao njihov spomen s lica zemlje.</p><p class="noviRedak"> </p><p class="stih1"> <span class="brojRetka" id="18">18</span>Oholost nije stvorena za čovjeka,</p><p class="stih2">ni srdžba bijesna za rod ženin.</p><h4>Osobe dostojne časti</h4><p class="stih1"> <span class="brojRetka" id="19">19</span>Koji je rod dostojan časti? Ljudski rod.</p><p class="stih2">Koji je rod dostojan časti? Onaj koji se boji Gospoda.</p><p class="stih1">Koji rod prezir zaslužuje? Ljudski rod.</p><p class="stih2">Koji rod prezir zaslužuje? Onaj koji krši Zakon.</p><p class="stih1"> <span class="brojRetka" id="20">20</span>Među braćom je glavar dostojan časti;</p><p class="stih2">koji se Gospoda boje, u časti su pred njim.</p><p class="stih1"> <span class="brojRetka" id="22">22</span>Nek’ se bogat, plemenit i siromah</p><p class="stih2">ponose strahom Gospodnjim.</p><p class="stih1"> <span class="brojRetka" id="23">23</span>Ne valja prezirati razborita siromaha</p><p class="stih2">niti častiti grešnika.</p><p class="stih1"> <span class="brojRetka" id="24">24</span>Poglavar, vladar i moćnik dostojni su časti,</p><p class="stih2">ali nema većeg od onog koji se boji Gospoda.</p><p class="stih1"> <span class="brojRetka" id="25">25</span>Mudru robu služe slobodnjaci,</p><p class="stih2">i razborit se čovjek ne tuži.</p><h4>Poniznost i istina</h4><p class="stih1"> <span class="brojRetka" id="26">26</span>Odviše ne mudruj radeći svoj posao</p><p class="stih2">i ne hvastaj se kad si u stisci.</p><p class="stih1"> <span class="brojRetka" id="27">27</span>Bolji je koji radi i živi u izobilju</p><p class="stih2">nego tko se hvasta a nema od čega živjeti.</p><p class="stih1"> <span class="brojRetka" id="28">28</span>Sine, poniznošću časti samog sebe</p><p class="stih2">i cijeni sebe svojom pravom cijenom.</p><p class="stih1"> <span class="brojRetka" id="29">29</span>Tko će opravdati onoga tko sam sebi nepravdu nanosi</p><p class="stih2">i častiti onoga koji samog sebe prezire?</p><p class="noviRedak"> </p><p class="stih1"> <span class="brojRetka" id="30">30</span>Siromaha časte zbog njegova razuma</p><p class="stih2">i bogataša zbog njegova bogatstva.</p><p class="stih1"> <span class="brojRetka" id="31">31</span>Koga časte u siromaštvu njegovu,</p><p class="stih2">koliko više u bogatstvu!</p><p class="stih1">Koga preziru u bogatstvu, </p><p class="stih2">koliko još više u siromaštvu!</p>