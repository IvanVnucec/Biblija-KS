<p class="pocetakParagrafa"> <span class="brojRetka" id="1">1</span>Radi probitka mnogi griješe,</p><p class="stih2">i tko traži bogatstvo, biva nemilosrdan.</p><p class="stih1"> <span class="brojRetka" id="2">2</span>Kolac se zabija između dva kamena,</p><p class="stih2">a grijeh se utiskuje između kupnje i prodaje.</p><p class="stih1"> <span class="brojRetka" id="3">3</span>Tko se čvrsto ne drži straha Gospodnjeg,</p><p class="stih2">kuća će mu brzo propasti.</p><h4>Govor</h4><p class="stih1"> <span class="brojRetka" id="4">4</span>Kad se sito trese, mekinje ostaju:</p><p class="stih2">tako i nedostaci čovjekovi izbijaju u govoru njegovu.</p><p class="stih1"> <span class="brojRetka" id="5">5</span>Lončareve posude peć iskušava,</p><p class="stih2">a čovjeka njegov govor.</p><p class="stih1"> <span class="brojRetka" id="6">6</span>Obradu voćke očituje njezin plod:</p><p class="stih2">tako i riječi čovjekove otkrivaju njegove osjećaje.</p><p class="stih1"> <span class="brojRetka" id="7">7</span>Nikoga ne hvali prije no što progovori,</p><p class="stih2">jer govor je kušnja ljudi.</p><h4>Pravda</h4><p class="stih1"> <span class="brojRetka" id="8">8</span>Ako težiš pravdi, naći ćeš je</p><p class="stih2">i obući ćeš je kao svečanu odoru.</p><p class="stih1"> <span class="brojRetka" id="9">9</span>Ptice se jate sa sebi sličnima,</p><p class="stih2">i pravica se svraća onima koji je vrše.</p><p class="stih1"> <span class="brojRetka" id="10">10</span>Lav vreba svoju lovinu,</p><p class="stih2">tako i grijeh one koji čine nepravdu.</p><p class="noviRedak"> </p><p class="stih1"> <span class="brojRetka" id="11">11</span>Govor je pobožna čovjeka uvijek pun mudrosti,</p><p class="stih2">a luđak se mijenja poput mjeseca.</p><p class="stih1"> <span class="brojRetka" id="12">12</span>Kad si među bezumnicima, pazi na vrijeme,</p><p class="stih2">a s ljudima mudrim boravi bez straha.</p><p class="stih1"> <span class="brojRetka" id="13">13</span>Sablažnjiv je govor luđački</p><p class="stih2">i smijeh je njihov grešna razuzdanost.</p><p class="noviRedak"> </p><p class="stih1"> <span class="brojRetka" id="14">14</span>Govor s mnogim zakletvama podiže čovjeku vlasi,</p><p class="stih2">i kad se takvi svađaju, začepiti je uši.</p><p class="stih1"> <span class="brojRetka" id="15">15</span>Svađa oholih ljudi završava se krvlju,</p><p class="stih2">i mučno se slušaju grdnje njihove.</p><h4>Tajne</h4><p class="stih1"> <span class="brojRetka" id="16">16</span>Tko otkriva tajne, gubi povjerenje</p><p class="stih2">i neće više naći prijatelja po srcu svojem.</p><p class="stih1"> <span class="brojRetka" id="17">17</span>Ljubi prijatelja i budi mu vjeran,</p><p class="stih2">ali ako si izdao njegove tajne, ne idi više za njim.</p><p class="stih1"> <span class="brojRetka" id="18">18</span>Jer kao što čovjek uništava svojeg neprijatelja,</p><p class="stih2">tako si ti uništio prijateljstvo svojega bližnjeg.</p><p class="stih1"> <span class="brojRetka" id="19">19</span>Ili kao što si ispustio pticu iz šake,</p><p class="stih2">tako si ispustio prijatelja svoga i nećeš ga uhvatiti više.</p><p class="stih1"> <span class="brojRetka" id="20">20</span>Ne trči za njim jer je daleko odmakao</p><p class="stih2">i utekao poput gazele iz zamke.</p><p class="stih1"> <span class="brojRetka" id="21">21</span>Jer se rana može povezati i pogrda oprostiti,</p><p class="stih2">ali za onoga tko je izdao tajnu nema nade.</p><h4>Licemjerstvo</h4><p class="stih1"> <span class="brojRetka" id="22">22</span>Tko žmirka očima kuje zlo,</p><p class="stih2">i nitko ga od toga ne može odvratiti.</p><p class="stih1"> <span class="brojRetka" id="23">23</span>Pred tobom je medenih usta</p><p class="stih2">i divi se tvojim riječima,</p><p class="stih1">ali iza tvojih leđa mijenja svoj jezik</p><p class="stih2">i u sablazan izvrće tvoje riječi.</p><p class="stih1"> <span class="brojRetka" id="24">24</span>Mnogo što mrzim, ali ništa kao takva čovjeka,</p><p class="stih2">a i Gospod ga mrzi.</p><p class="noviRedak"> </p><p class="stih1"> <span class="brojRetka" id="25">25</span>Tko baca kamen uvis, na glavu mu pada;</p><p class="stih2">podmukao udarac protuudarcem rađa.</p><p class="stih1"> <span class="brojRetka" id="26">26</span>Tko jamu kopa, u nju pada,</p><p class="stih2">i tko zamku namješta, u nju se hvata.</p><p class="stih1"> <span class="brojRetka" id="27">27</span>Tko čini zlo, zlo mu se vraća,</p><p class="stih2">iako on ne zna odakle dolazi.</p><p class="noviRedak"> </p><p class="stih1"> <span class="brojRetka" id="28">28</span>Ruglo i sramota oholici,</p><p class="stih2">i osveta na nj vreba kao lav.</p><p class="stih1"> <span class="brojRetka" id="29">29</span>U zamku se hvataju koji se raduju padu pobožnika,</p><p class="stih2">i bol će ih izjesti prije smrti njihove.</p><h4>Osvetljivost</h4><p class="stih1"> <span class="brojRetka" id="30">30</span>Mržnja i srdžba jednako su gnusne,</p><p class="stih2">i grešan ih čovjek obje u sebi nosi.</p><p class="noviRedak"> </p>