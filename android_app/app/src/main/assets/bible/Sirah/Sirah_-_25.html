<h4>Izreke</h4><p class="pocetakParagrafa"> <span class="brojRetka" id="1">1</span>Troje mi je drago,</p><p class="stih2">a milo je i Gospodu i ljudima:</p><p class="stih1">sloga među braćom,</p><p class="stih2">prijateljstvo među susjedima, muž i žena koji se vole.</p><p class="stih1"> <span class="brojRetka" id="2">2</span>A tri vrste ljudi mrzi duša moja</p><p class="stih2">i veoma mi je oduran život njihov:</p><p class="stih1">ohol siromah i lažljiv bogataš</p><p class="stih2">i razbludan starac koji nema razbora.</p><h4>Starci</h4><p class="stih1"> <span class="brojRetka" id="3">3</span>Ako za mladosti nisi ništa sabirao,</p><p class="stih2">kako ćeš išta naći u starosti?</p><p class="stih1"> <span class="brojRetka" id="4">4</span>Kako lijepo pristaje sijedoj kosi zdrava rasudba</p><p class="stih2">i starcima savjet znalački!</p><p class="stih1"> <span class="brojRetka" id="5">5</span>O, kako je lijepa mudrost u staraca</p><p class="stih2">i promišljen savjet odličnika!</p><p class="stih1"> <span class="brojRetka" id="6">6</span>Veliko je iskustvo kruna starcima,</p><p class="stih2">i strah je Gospodnji istinska slava njihova.</p><h4>Brojčane izreke</h4><p class="stih1"> <span class="brojRetka" id="7">7</span>Devetero smatra srce moje blaženim,</p><p class="stih2">a deseto mi je sad na jeziku:</p><p class="stih1">čovjek koji se djeci svojoj raduje</p><p class="stih2">i koji doživi pad neprijatelja svojih.</p><p class="stih1"> <span class="brojRetka" id="8">8</span>Blago mužu koji živi sa ženom razumnom</p><p class="stih2">i koji ne ore s volom i magarcem,</p><p class="stih1">i koji nije pogriješio jezikom svojim,</p><p class="stih2">i koji ne služi od sebe nevrednijemu.</p><p class="stih1"> <span class="brojRetka" id="9">9</span>Blago onomu koji je stekao razboritost</p><p class="stih2">i koji pripovijeda ušima pozornim.</p><p class="stih1"> <span class="brojRetka" id="10">10</span>A kako je velik onaj koji je našao mudrost,</p><p class="stih2">ali nitko ne nadmašuje onoga koji se boji Gospoda.</p><p class="stih1"> <span class="brojRetka" id="11">11</span>Strah je Gospodnji iznad svega; </p><p class="stih2">i tko ga ima, s kime se može usporediti?</p><h4>Žene</h4><p class="stih1"> <span class="brojRetka" id="13">13</span>Svaka rana, samo ne rana srca!</p><p class="stih2">I svaka opačina, samo ne opačina ženina!</p><p class="stih1"> <span class="brojRetka" id="14">14</span>Svaka nesreća, samo ne nesreća od mrzitelja!</p><p class="stih2">I svaka osveta, samo ne osveta neprijateljska!</p><p class="stih1"> <span class="brojRetka" id="15">15</span>Nema otrova nad otrovom zmijskim</p><p class="stih2">niti mržnje od mržnje neprijateljske.</p><p class="stih1"> <span class="brojRetka" id="16">16</span>Volim više živjeti s lavom i sa zmajem</p><p class="stih2">nego živjeti sa ženom opakom.</p><p class="stih1"> <span class="brojRetka" id="17">17</span>Pakost ženi nagrđuje lik</p><p class="stih2">i mrači joj lice kao u medvjeda.</p><p class="stih1"> <span class="brojRetka" id="18">18</span>Kad među susjedima sjedi joj muž,</p><p class="stih2">on i nehotice gorko uzdiše.</p><p class="stih1"> <span class="brojRetka" id="19">19</span>Malena je svaka zloća prema zloći ženskoj:</p><p class="stih2">neka je snađe kob grešnička!</p><p class="noviRedak"> </p><p class="stih1"> <span class="brojRetka" id="20">20</span>Kakav je pješčani brijeg nogama staračkim,</p><p class="stih2">takva je jezičava žena mirnu mužu.</p><p class="stih1"> <span class="brojRetka" id="21">21</span>Ne daj se zavesti ljepotom ženskom</p><p class="stih2">i ne žudi za ženom.</p><p class="noviRedak"> </p><p class="stih1"> <span class="brojRetka" id="22">22</span>Velik je jad, sramota i ruglo</p><p class="stih2">kad žena uzdržava muža svog.</p><p class="stih1"> <span class="brojRetka" id="23">23</span>Srce poniženo, lice pomračeno</p><p class="stih2">i rana u srcu – to je žena opaka.</p><p class="stih1">Ruke lomne i klecava koljena,</p><p class="stih2">takva je žena koja ne usrećuje muža svoga.</p><p class="noviRedak"> </p><p class="stih1"> <span class="brojRetka" id="24">24</span>Od žene je grijeh počeo</p><p class="stih2">i zbog nje svi umiremo.</p><p class="noviRedak"> </p><p class="stih1"> <span class="brojRetka" id="25">25</span>Ne daj vodi pukotine</p><p class="stih2">niti zloj ženi slobode jezika.</p><p class="stih1"> <span class="brojRetka" id="26">26</span>Ako ne čini kao što joj pokažeš,</p><p class="stih2">otpusti je od sebe.</p><p class="noviRedak"> </p>