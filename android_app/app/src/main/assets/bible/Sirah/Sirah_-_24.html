<h4>Hvala mudrosti</h4><p class="pocetakParagrafa"> <span class="brojRetka" id="1">1</span>Mudrost se sama slavi</p><p class="stih2">i sred puka svog se hvali.</p><p class="stih1"> <span class="brojRetka" id="2">2</span>Usta svoja otvara u zboru Svevišnjeg</p><p class="stih2">i pred njegovom se moći proslavlja:</p><p class="stih1"> <span class="brojRetka" id="3">3</span>»Izađoh iz usta Svevišnjeg</p><p class="stih2">i pokrih zemlju kao magla.</p><p class="stih1"> <span class="brojRetka" id="4">4</span>Na visinama nebeskim razapeh šator svoj</p><p class="stih2">i prijestol moj bî stup od oblaka.</p><p class="stih1"> <span class="brojRetka" id="5">5</span>Obiđoh sama krug nebeski</p><p class="stih2">i prošetah se dubinama bezdana.</p><p class="stih1"> <span class="brojRetka" id="6">6</span>U vlasti su mojoj valovi morski, i sva zemlja,</p><p class="stih2">i svi narodi i puci.</p><p class="stih1"> <span class="brojRetka" id="7">7</span>Među svima njima tražila sam počinka</p><p class="stih2">i na čijoj baštini da se nastanim.</p><p class="stih1"> <span class="brojRetka" id="8">8</span>Tada mi zapovjedi Stvoritelj sviju stvari</p><p class="stih2">i koji me stvori odredi mjesto za šator moj</p><p class="stih1">i reče: ‘Nastani se u Jakovu</p><p class="stih2">i uđi u baštinu Izraelu.’</p><p class="stih1"> <span class="brojRetka" id="9">9</span>Prije vjekova, odiskona, on me stvorio</p><p class="stih2">i neću prestati dovijeka.</p><p class="stih1"> <span class="brojRetka" id="10">10</span>Pred njim sam služila u svetom šatoru</p><p class="stih2">i potom se nastanila na Sionu.</p><p class="stih1"> <span class="brojRetka" id="11">11</span>Dao mi je tako spokoj u milome gradu</p><p class="stih2">i vlast mi je u Jeruzalemu.</p><p class="stih1"> <span class="brojRetka" id="12">12</span>Tako se ukorijenih u slavnom narodu,</p><p class="stih2">na dijelu Gospodnjem, u baštini njegovoj.</p><p class="stih1"> <span class="brojRetka" id="13">13</span>Uzrastoh kao cedar na Libanu</p><p class="stih2">i kao čempres na gori Hermonu.</p><p class="stih1"> <span class="brojRetka" id="14">14</span>Uzrastoh kao palma u Engadu</p><p class="stih2">i kao ružičnjaci u Jerihonu.</p><p class="stih1">Kao divna maslina u dolini,</p><p class="stih2">uzrastoh kao makljen nad vodama.</p><p class="stih1"> <span class="brojRetka" id="15">15</span>Rasuh miomiris svoj kao cimet i drvo bagremovo</p><p class="stih2">i zamirisah mirisom kao smirna izabrana,</p><p class="stih1">kao galban, oniks i stakte</p><p class="stih2">i kao vonj tamjanov u Šatoru.</p><p class="stih1"> <span class="brojRetka" id="16">16</span>Raširih grane svoje kao terebinta,</p><p class="stih2">i grane su moje divne i ljupke.</p><p class="stih1"> <span class="brojRetka" id="17">17</span>Propupah kao trs mladicama ljupkim,</p><p class="stih2">i cvjetovi su moji porod slave i bogatstva.</p><p class="noviRedak"> </p><p class="stih1"> <span class="brojRetka" id="19">19</span>Dođite k meni svi koji me žudite</p><p class="stih2">i nasitite se plodovima mojim.</p><p class="stih1"> <span class="brojRetka" id="20">20</span>Jer je spomen na mene slađi od meda</p><p class="stih2">i baština moja od mednoga saća.</p><p class="stih1"> <span class="brojRetka" id="21">21</span>Koji me jedu, još više su me gladni,</p><p class="stih2">i koji me piju, još više za mnom žeđaju.</p><p class="stih1"> <span class="brojRetka" id="22">22</span>Tko mene sluša, taj se ne stidi,</p><p class="stih2">i tko sa mnom radi, taj ne griješi.«</p><h4>Mudrost i Zakon</h4><p class="stih1"> <span class="brojRetka" id="23">23</span>Sve je ovo Knjiga saveza Boga svevišnjeg,</p><p class="stih2">Zakon koji nam je Mojsije odredio</p><p class="stih2">kao baštinu zajednicama Jakovljevim.</p><p class="stih1"> <span class="brojRetka" id="25">25</span>On je mudrosti pun kao vode Fišona</p><p class="stih2">i kao Tigris u dane proljetne;</p><p class="stih1"> <span class="brojRetka" id="26">26</span>on buja razborom kao Eufrat</p><p class="stih2">i kao Jordan u vrijeme žetveno:</p><p class="stih1"> <span class="brojRetka" id="27">27</span>obiluje stegom kao Nil vodom</p><p class="stih2">i kao Gihon u vrijeme berbe.</p><p class="stih1"> <span class="brojRetka" id="28">28</span>Prvi ga čovjek nije do dna spoznao</p><p class="stih2">niti će ga posljednji istražiti.</p><p class="stih1"> <span class="brojRetka" id="29">29</span>Jer su misli njegove šire od mora</p><p class="stih2">i namisli dublje od bezdana.</p><p class="stih1"> <span class="brojRetka" id="30">30</span>A ja sam kao jarak prekopan od rijeke</p><p class="stih2">i kao vodotok doveden u perivoj.</p><p class="stih1"> <span class="brojRetka" id="31">31</span>I rekoh: »Natopit ću vrt svoj</p><p class="stih2">i navodnit ću cvijetnjake svoje.«</p><p class="stih1">I gle, od jarka mojeg rijeka postade,</p><p class="stih2">a od rijeke more mi nasta.</p><p class="stih1"> <span class="brojRetka" id="32">32</span>Učinit ću da kao zora zasja nauk moj,</p><p class="stih2">i svjetlost ću njegovu razaslati nadaleko.</p><p class="stih1"> <span class="brojRetka" id="33">33</span>Izlit ću nauk poput proroštva,</p><p class="stih2">ostaviti ga pokoljenjima budućim.</p><p class="stih1"> <span class="brojRetka" id="34">34</span>Vidite: ne trudih se samo za sebe</p><p class="stih2">nego za sve koji je traže.</p>