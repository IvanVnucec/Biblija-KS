<h4>Odgoj djece</h4><p class="pocetakParagrafa"> <span class="brojRetka" id="1">1</span>Tko ljubi sina svog, često ga</p><p class="stih2">bije šibom,</p><p class="stih2">da se na koncu u njemu obraduje.</p><p class="stih1"> <span class="brojRetka" id="2">2</span>Tko valjano odgaja svog sina, imat će od njega koristi</p><p class="stih2">i ponosit će se njime među znancima svojim.</p><p class="stih1"> <span class="brojRetka" id="3">3</span>Tko pouči sina svoga, čini zavidnim neprijatelja svoga</p><p class="stih2">i raduje se pred prijateljima svojim.</p><p class="noviRedak"> </p><p class="stih1"> <span class="brojRetka" id="4">4</span>Pa i umre li otac, kao da i nije umro,</p><p class="stih2">jer ostavlja sina sebi slična.</p><p class="stih1"> <span class="brojRetka" id="5">5</span>Za svojeg se života radovao gledajući ga</p><p class="stih2">i na samrti se svojoj ne žalosti.</p><p class="stih1"> <span class="brojRetka" id="6">6</span>Jer za neprijatelje ostavlja osvetnika,</p><p class="stih2">a prijateljima sina koji će im znati milost uzvraćati.</p><p class="noviRedak"> </p><p class="stih1"> <span class="brojRetka" id="7">7</span>Tko miluje sina svoga, zavijat će mu rane</p><p class="stih2">i na svaki će mu se njegov jauk potresati srce.</p><p class="stih1"> <span class="brojRetka" id="8">8</span>Neukroćen konj postaje ćudljiv,</p><p class="stih2">a zapušten sin postaje tvrdoglav.</p><p class="stih1"> <span class="brojRetka" id="9">9</span>Razmazi dijete svoje, pa će te zaprepastiti;</p><p class="stih2">igraj se s njim, pa će te u tugu zaviti.</p><p class="stih1"> <span class="brojRetka" id="10">10</span>Ne smij se s njim ako ne želiš plakati s njim</p><p class="stih2">i na koncu škrgutati zubima.</p><p class="stih1"> <span class="brojRetka" id="11">11</span>Ne daj mu slobode u mladosti</p><p class="stih2">i ne praštaj mu pogrešaka njegovih.</p><p class="stih1"> <span class="brojRetka" id="12">12</span>Savij mu šiju dok je mlad</p><p class="stih2">i nagnječi mu rebra dok je malen,</p><p class="stih1">da ti ne bude buntovan i neposlušan</p><p class="stih2">i ne ožalosti te duboko.</p><p class="stih1"> <span class="brojRetka" id="13">13</span>Odgoji sina svojega i dotjeruj ga,</p><p class="stih2">da ti ne bi trpio zbog njegove drskosti.</p><h4>Zdravlje</h4><p class="stih1"> <span class="brojRetka" id="14">14</span>Bolji je siromah tijelom zdrav i čio</p><p class="stih2">nego bogataš bolesna tijela.</p><p class="stih1"> <span class="brojRetka" id="15">15</span>Više valja zdravlje i snaga nego sve zlato svijeta</p><p class="stih2">i krepko tijelo više od golema posjeda.</p><p class="stih1"> <span class="brojRetka" id="16">16</span>Nema blaga nad zdravljem tjelesnim</p><p class="stih2">niti sreće nad sretnim srcem.</p><p class="stih1"> <span class="brojRetka" id="17">17</span>Bolja je smrt nego gorak život</p><p class="stih2">i počinak vječni nego trajna bolest.</p><p class="noviRedak"> </p><p class="stih1"> <span class="brojRetka" id="18">18</span>Dobre su jestvine pred ustima zatvorenim</p><p class="stih2">kao jelo žrtveno na grob položeno.</p><p class="stih1"> <span class="brojRetka" id="19">19</span>Čemu žrtve idolu,</p><p class="stih2">kad ne može ni jesti niti pomirisati?</p><p class="stih1">Tako i onaj koga Gospod progoni:</p><p class="stih1"> <span class="brojRetka" id="20">20</span>samo gleda i uzdiše,</p><p class="stih2">kao uškopljenik koji grli djevicu i uzdiše.</p><h4>Radost</h4><p class="stih1"> <span class="brojRetka" id="21">21</span>Ne prepuštaj se žalosti</p><p class="stih2">i ne kinji se mračnim mislima.</p><p class="stih1"> <span class="brojRetka" id="22">22</span>Veselje srca život je čovjeku,</p><p class="stih2">i radost mu produljuje dane životne. </p><p class="stih1"> <span class="brojRetka" id="23">23</span>Prevari svoje brige i utješi srce svoje,</p><p class="stih2">otjeraj od sebe žalost:</p><p class="stih1">jer je žalost pogubila mnoge,</p><p class="stih2">od nje nema koristi nikomu.</p><p class="stih1"> <span class="brojRetka" id="24">24</span>Zavist i srdžba skraćuju dane,</p><p class="stih2">i briga donosi starost prije vremena.</p><p class="stih1"> <span class="brojRetka" id="25">25</span>Izdašnu srcu jelo je u slast:</p><p class="stih2">i koristi mu ono što pojede.</p>