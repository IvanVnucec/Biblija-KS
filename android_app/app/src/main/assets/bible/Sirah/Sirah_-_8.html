<h4>Razboritost i promišljenost</h4><p class="pocetakParagrafa"> <span class="brojRetka" id="1">1</span>Ne bori se s velikašem,</p><p class="stih2">da mu ne padneš u šake.</p><p class="stih1"> <span class="brojRetka" id="2">2</span>Ne pravdaj se s bogatašem,</p><p class="stih2">da se ne pokaže težim od tebe.</p><p class="stih1">Jer zlato je već mnoge uništilo</p><p class="stih2">i zavelo srce kraljevima.</p><p class="noviRedak"> </p><p class="stih1"> <span class="brojRetka" id="3">3</span>Ne prepiri se s čovjekom hitra jezika</p><p class="stih2">i ne meći mu drva na vatru.</p><p class="stih1"> <span class="brojRetka" id="4">4</span>Ne šali se s neodgojenim čovjekom,</p><p class="stih2">da ti ne bi uvrijedio predaka.</p><p class="stih1"> <span class="brojRetka" id="5">5</span>Ne sramoti čovjeka koji se obratio od grijeha;</p><p class="stih2">sjeti se da smo svi krivci.</p><p class="stih1"> <span class="brojRetka" id="6">6</span>Ne prezri starca čovjeka,</p><p class="stih2">jer će i od nas neki ostarjeti.</p><p class="stih1"> <span class="brojRetka" id="7">7</span>Ne likuj nad preminulim;</p><p class="stih2">sjeti se da svi umiremo.</p><h4>Predaja</h4><p class="stih1"> <span class="brojRetka" id="8">8</span>Ne odbacuj razgovora mudrih,</p><p class="stih2">nego razmišljaj o njihovim izrekama,</p><p class="stih1">jer ćeš tako steći nauk</p><p class="stih2">i umijeće za službu velikašima.</p><p class="noviRedak"> </p><p class="stih1"> <span class="brojRetka" id="9">9</span>Ne podcjenjuj govora staraca,</p><p class="stih2">jer oni su učili od svojih roditelja,</p><p class="stih1">a od njih ćeš se ti naučiti razboru</p><p class="stih2">i u pravo vrijeme odgovarati.</p><h4>Razboritost</h4><p class="stih1"> <span class="brojRetka" id="10">10</span>Ne raspiruj ugljevlja grešnikova,</p><p class="stih2">da se ne ožežeš njegovim plamenom.</p><p class="stih1"> <span class="brojRetka" id="11">11</span>Ne dopusti da te rugač razgnjevi</p><p class="stih2">i postavi ti zamku tvojim vlastitim riječima.</p><p class="noviRedak"> </p><p class="stih1"> <span class="brojRetka" id="12">12</span>Ne uzajmljuj čovjeku moćnijem od sebe;</p><p class="stih2">ako si uzajmio, kao da si izgubio.</p><p class="noviRedak"> </p><p class="stih1"> <span class="brojRetka" id="13">13</span>Ne jamči preko svojih mogućnosti;</p><p class="stih2">ako si jamčio, misli kako ćeš platiti.</p><p class="noviRedak"> </p><p class="stih1"> <span class="brojRetka" id="14">14</span>Ne parbi se sa sucem,</p><p class="stih2">jer će mu dosuditi po volji.</p><p class="noviRedak"> </p><p class="stih1"> <span class="brojRetka" id="15">15</span>Ne idi na put s pustolovom,</p><p class="stih2">da ti se on ne natovari:</p><p class="stih1">jer on će činiti po svojoj volji,</p><p class="stih2">i njegova će ludost obojicu upropastiti.</p><p class="stih1"> <span class="brojRetka" id="16">16</span>S čovjekom gnjevnim ne zameći svađe</p><p class="stih2">i ne putuj s njim po pustinji,</p><p class="noviRedak"> </p><p class="stih1">jer njemu nije ništa proliti krv,</p><p class="stih2">i na mjestu gdje nema pomoći ubit će te.</p><p class="noviRedak"> </p><p class="stih1"> <span class="brojRetka" id="17">17</span>Luđaka ne pitaj za savjet,</p><p class="stih2">jer ne može sačuvati tajne.</p><p class="stih1"> <span class="brojRetka" id="18">18</span>Ne pokazuj tajne pred tuđinom,</p><p class="stih2">jer ne znaš što će se izleći.</p><p class="stih1"> <span class="brojRetka" id="19">19</span>Ne otkrivaj svoga srca svakom čovjeku</p><p class="stih2">i ne očekuj dobra od svakoga.</p>