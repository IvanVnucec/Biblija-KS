<h2>DODACI</h2><h4>Himna zahvalnica</h4><p class="pocetakParagrafa"> <span class="brojRetka" id="1">1</span>Slavit ću te, Gospodaru, Kralju,</p><p class="stih2">i hvalit ću te, Bože, Spasitelju moj.</p><p class="stih2">Zahvaljujem imenu tvojem,</p><p class="stih1"> <span class="brojRetka" id="2">2</span>jer ti si bio zaštitnik i pomoćnik moj</p><p class="stih2">i spasio si tijelo moje od propasti,</p><p class="stih1">od zamke prijevarna jezika,</p><p class="stih2">od usana što laži kuju</p><p class="stih1">i pred onima što su okolo mene</p><p class="stih2">bio si zaštitnik i pomoćnik moj.</p><p class="stih1"> <span class="brojRetka" id="3">3</span>Po velikom milosrđu i imenu svom</p><p class="stih2">izbavio si me od ujeda onih koji bi me proždrli,</p><p class="stih1">iz ruku onih koji mi o glavi rade,</p><p class="stih2">od mnogih kušnja koje pretrpjeh,</p><p class="stih1"> <span class="brojRetka" id="4">4</span>od gušenja u vatri koja me okružila,</p><p class="stih2">iz središta ognja koji nisam potpalio,</p><p class="stih1"> <span class="brojRetka" id="5">5</span>iz duboke utrobe podzemlja,</p><p class="stih2">od nečista jezika i lažljive riječi,</p><p class="stih1"> <span class="brojRetka" id="6">6</span>od potvore nepravedna jezika pred kraljem.</p><p class="stih1">Duša moja bijaše blizu smrti</p><p class="stih2">i život moj na pragu podzemlja.</p><p class="stih1"> <span class="brojRetka" id="7">7</span>Okruživahu me sa svih strana</p><p class="stih2">i nije bilo nikoga da mi pomogne;</p><p class="stih2">pogledom sam pomoć ljudi tražio, ali uzalud.</p><p class="stih1"> <span class="brojRetka" id="8">8</span>Tad se sjetih milosrđa tvojeg, o Gospode,</p><p class="stih2">i djela tvojih još od iskona,</p><p class="stih1">kako izbavljaš one koji te strpljivo čekaju</p><p class="stih2">i spašavaš ih iz ruku neprijateljskih.</p><p class="stih1"> <span class="brojRetka" id="9">9</span>Tad podigoh sa zemlje glas svoj</p><p class="stih2">i zamolih spas od smrti,</p><p class="stih1"> <span class="brojRetka" id="10">10</span>zazvah Gospodina,</p><p class="stih2">oca mojega Gospodina:</p><p class="stih1">»Ne ostavi me u dan nevoljni,</p><p class="stih2">u vrijeme moje nemoći protiv oholih. –</p><p class="stih1">Slavit ću ime tvoje bez prestanka</p><p class="stih2">i zahvalnu ti hvalu pjevati.«</p><p class="stih1"> <span class="brojRetka" id="11">11</span>I bî molba moja uslišana,</p><p class="stih2">izbavio si me od propasti,</p><p class="stih2">spasio me od vremena zloće.</p><p class="stih1"> <span class="brojRetka" id="12">12</span>I stoga ću te hvaliti i slaviti</p><p class="stih2">i blagoslivljati ime Gospodnje.</p><h4>Pjesma o traženju mudrosti</h4><p class="stih1"> <span class="brojRetka" id="13">13</span>Kad još bijah mladić, prije svojih putovanja</p><p class="stih2">molio sam otvoreno za mudrost u molitvama.</p><p class="stih1"> <span class="brojRetka" id="14">14</span>Pred vratima Svetišta za nju sam molio</p><p class="stih2">i do posljednjeg ću dana tragati za njom.</p><p class="stih1"> <span class="brojRetka" id="15">15</span>Od njena cvata pa do sazrela grozda</p><p class="stih2">radovalo joj se srce moje.</p><p class="stih1">Noga je moja kročila pravim putem</p><p class="stih2">i tražio sam mudrost od svoje mladosti.</p><p class="stih1"> <span class="brojRetka" id="16">16</span>Prignuvši malo uho, naučih je</p><p class="stih2">i stekoh mnogu pouku.</p><p class="stih1"> <span class="brojRetka" id="17">17</span>Po njoj uznapredovah</p><p class="stih2">i slavu ću dati onomu koji me podari mudrošću.</p><p class="stih1"> <span class="brojRetka" id="18">18</span>Jer odlučih u djelo je provesti,</p><p class="stih2">žarko za dobrom tragah i neću se stidjeti.</p><p class="stih1"> <span class="brojRetka" id="19">19</span>Duša se moja za nju borila,</p><p class="stih2">pomno sam se držao Zakona.</p><p class="stih1">Pružao sam ruke prema nebu</p><p class="stih2">i oplakivao što je ne poznam.</p><p class="stih1"> <span class="brojRetka" id="20">20</span>Usmjerih svoju dušu prema njoj</p><p class="stih2">i nađoh je u čistoći.</p><p class="stih1">Od početka joj posvetih svoje srce,</p><p class="stih2">i neću nikad biti napušten.</p><p class="stih1"> <span class="brojRetka" id="21">21</span>I utroba mi uzdrhta od čežnje za njom,</p><p class="stih2">i stoga stekoh valjano blago.</p><p class="stih1"> <span class="brojRetka" id="22">22</span>Za plaću mi je Gospod jezik podario:</p><p class="stih2">njime ću ga slaviti.</p><p class="noviRedak"> </p><p class="stih1"> <span class="brojRetka" id="23">23</span>Priđite k meni, vi nepoučeni,</p><p class="stih2">u mojoj školi sjedite.</p><p class="stih1"> <span class="brojRetka" id="24">24</span>Zašto da u tom oskudijevate,</p><p class="stih2">i da vam duše toliko žeđaju?</p><p class="stih1"> <span class="brojRetka" id="25">25</span>Otvorih svoja usta i rekoh:</p><p class="stih2">»Kupujte je bez novaca,</p><p class="stih1"> <span class="brojRetka" id="26">26</span>podmetnite vrat svoj pod njen jaram</p><p class="stih2">i neka vam duše prihvate pouku.</p><p class="stih1">Tko je traži – blizu mu je,</p><p class="stih2">i čovjek odan nalazi je.</p><p class="stih1"> <span class="brojRetka" id="27">27</span>Pogledajte očima svojim: </p><p class="stih2">kako sam se malo trudio,</p><p class="stih2">a mnogo spokoja stekao.</p><p class="stih1"> <span class="brojRetka" id="28">28</span>Kupujte pouku velikom svotom novca,</p><p class="stih2">njome ćete steći mnogo zlata.</p><p class="stih1"> <span class="brojRetka" id="29">29</span>Nek’ se duša vaša raduje u milosrđu Gospodnjem,</p><p class="stih2">i nikad se ne stidite hvaliti ga.</p><p class="stih1"> <span class="brojRetka" id="30">30</span>Učinite djelo svoje prije određena vremena:</p><p class="stih2">u svoje vrijeme dat će vam on vašu plaću.«</p><p class="noviRedak"> </p><p class="stih2">Mudrost Isusa, sina Sirahova.</p>