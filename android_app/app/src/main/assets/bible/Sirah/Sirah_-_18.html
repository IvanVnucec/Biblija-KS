<h4>Veličina Božja</h4><p class="pocetakParagrafa"> <span class="brojRetka" id="1">1</span>Onaj koji živi uvijek stvorio je</p><p class="stih2">svemir.</p><p class="stih1"> <span class="brojRetka" id="2">2</span>Jedini je Gospod pravedan!</p><p class="stih1"> <span class="brojRetka" id="4">4</span>Komu on dade moć da iskaže djela njegova</p><p class="stih2">i tko će iscrpsti čudesa njegova?</p><p class="stih1"> <span class="brojRetka" id="5">5</span>Tko može izmjeriti moć veličanstva njegova</p><p class="stih2">i tko ispričati dokaze milosti njegovih?</p><p class="stih1"> <span class="brojRetka" id="6">6</span>Niti im se može štogod oduzeti niti dodati,</p><p class="stih2">niti se mogu iscrpsti čudesa Gospodnja.</p><p class="stih1"> <span class="brojRetka" id="7">7</span>Kad čovjek završi, tek je započeo,</p><p class="stih2">i kad prestane, zbunjen je kao i uvijek.</p><h4>Ništavnost čovjekova</h4><p class="stih1"> <span class="brojRetka" id="8">8</span>Što je čovjek? Ili čemu služi?</p><p class="stih2">Što je njegovo dobro, a što njegovo zlo?</p><p class="stih1"> <span class="brojRetka" id="9">9</span>Trajnost života njegova?</p><p class="stih2">Sto godina vrlo je dugo.</p><p class="stih1"> <span class="brojRetka" id="10">10</span>A prema vječnosti te su godine</p><p class="stih2">kao kap morske vode ili zrno pijeska.</p><p class="stih1"> <span class="brojRetka" id="11">11</span>Zbog toga je Gospod strpljiv s ljudima</p><p class="stih2">i obasipa ih svojim milosrđem.</p><p class="stih1"> <span class="brojRetka" id="12">12</span>On vidi i zna kako je bijedan njihov kraj</p><p class="stih2">i zato je umnožio praštanje svoje.</p><p class="stih1"> <span class="brojRetka" id="13">13</span>Sućut je čovjekova za bližnjega njegova,</p><p class="stih2">a sućut je Gospodnja za sve živo:</p><p class="stih1">Gospod ih kori, odgaja i poučava</p><p class="stih2">te vraća kao pastir stado svoje.</p><p class="stih1"> <span class="brojRetka" id="14">14</span>On je milostiv onima koji se stege drže</p><p class="stih2">i koji su revni u naredbama njegovim.</p><h4>Umijeće darivanja</h4><p class="stih1"> <span class="brojRetka" id="15">15</span>Sine, dobročinstva ne popraćuj ukorom</p><p class="stih2">niti darove ujedljivim riječima.</p><p class="stih1"> <span class="brojRetka" id="16">16</span>Ne ublažava li rosa žegu?</p><p class="stih2">Tako je i riječ dragocjenija od milodara.</p><p class="stih1"> <span class="brojRetka" id="17">17</span>I mislim, nije li riječ bolja od dara?</p><p class="stih2">A oboje se nalazi u čovjeka puna milosti.</p><p class="stih1"> <span class="brojRetka" id="18">18</span>Luđak ne daje ništa i grdi,</p><p class="stih2">a zavidnikov dar peče oči.</p><h4>Promišljanje i predviđanje</h4><p class="stih1"> <span class="brojRetka" id="19">19</span>Promisli prije nego prozboriš,</p><p class="stih2">traži lijeka prije bolesti.</p><p class="stih1"> <span class="brojRetka" id="20">20</span>Prosudi samog sebe prije nego sudiš,</p><p class="stih2">pa ćeš naći oprosta u čas Božjeg pohoda.</p><p class="stih1"> <span class="brojRetka" id="21">21</span>Ponizi se prije nego se razboliš,</p><p class="stih2">i kad si pogriješio, pokaj se.</p><p class="stih1"> <span class="brojRetka" id="22">22</span>Ne oklijevaj ispuniti zavjet na vrijeme</p><p class="stih2">i ne čekaj smrt da bi postupio pravedno.</p><p class="stih1"> <span class="brojRetka" id="23">23</span>Pripravi se prije svoga zavjeta</p><p class="stih2">i ne budi kao čovjek koji iskušava Gospodina.</p><p class="stih1"> <span class="brojRetka" id="24">24</span>Misli na srdžbu posljednjih dana</p><p class="stih2">i na čas osvetni kad Bog odvrati lice svoje.</p><p class="stih1"> <span class="brojRetka" id="25">25</span>Misli na glad u vrijeme obilja</p><p class="stih2">i na siromaštvo i oskudnost u dane bogatstva.</p><p class="stih1"> <span class="brojRetka" id="26">26</span>Vrijeme se mijenja od jutra do večeri</p><p class="stih2">i sve brzo prolazi pred Gospodinom.</p><p class="stih1"> <span class="brojRetka" id="27">27</span>Mudrac je oprezan u svemu</p><p class="stih2">i u grešnim se danima čuva prijestupa.</p><p class="stih1"> <span class="brojRetka" id="28">28</span>Svaki koji je razuman prepoznaje mudrost</p><p class="stih2">i poštovat će onoga tko je steče.</p><p class="stih1"> <span class="brojRetka" id="29">29</span>Koji shvaćaju mudre besjede sami postaju mudri</p><p class="stih2">i obasipaju kišom prikladnih izreka.</p><h4>Vlast nad sobom</h4><p class="stih1"> <span class="brojRetka" id="30">30</span>Ne idi za svojim strastima,</p><p class="stih2">kroti svoje požude.</p><p class="stih1"> <span class="brojRetka" id="31">31</span>Ako zadovoljiš svoju dušu požudom,</p><p class="stih2">načinit ćeš od sebe ruglo neprijateljima.</p><p class="stih1"> <span class="brojRetka" id="32">32</span>Ne upuštaj se u raskošan život,</p><p class="stih2">ne miješaj se u takvo društvo.</p><p class="stih1"> <span class="brojRetka" id="33">33</span>Nemoj da osiromašiš gosteći se pozajmljenim novcem</p><p class="stih2">kad ništa nemaš u tobolcu svojem.</p><p class="noviRedak"> </p>