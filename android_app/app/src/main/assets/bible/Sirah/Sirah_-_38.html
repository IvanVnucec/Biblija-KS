<h4>Lijek i bolest</h4><p class="pocetakParagrafa"> <span class="brojRetka" id="1">1</span>Časti liječnika čašću koja mu</p><p class="stih2">pripada zbog njegove službe,</p><p class="stih2">jer je i njega Gospod stvorio.</p><p class="stih1"> <span class="brojRetka" id="2">2</span>Liječenje od Svevišnjeg dolazi,</p><p class="stih2">kao što se dar od kralja dobiva.</p><p class="stih1"> <span class="brojRetka" id="3">3</span>Znanje uzdiže glavu liječniku</p><p class="stih2">i moćnici ga poštuju.</p><p class="stih1"> <span class="brojRetka" id="4">4</span>Gospod od zemlje pravi lijekove</p><p class="stih2">i razborit ih čovjek ne odbacuje.</p><p class="stih1"> <span class="brojRetka" id="5">5</span>Nije li po drvetu voda postala slatka,</p><p class="stih2">pokazujuć’ tako svoju moć?</p><p class="stih1"> <span class="brojRetka" id="6">6</span>Ljudima je dao znanost</p><p class="stih2">da uzmognu slaviti snagu djela njegovih.</p><p class="stih1"> <span class="brojRetka" id="7">7</span>Njima se liječi i bol ublažuje,</p><p class="stih2">od njih ljekarnik lijekove priprema.</p><p class="stih1"> <span class="brojRetka" id="8">8</span>Tako nema kraja djelima njegovim,</p><p class="stih2">i po njemu se blagostanje širi svijetom.</p><p class="noviRedak"> </p><p class="stih1"> <span class="brojRetka" id="9">9</span>Sine moj, u bolesti ne budi potišten,</p><p class="stih2">već se Bogu moli, jer on zdravlje daje.</p><p class="stih1"> <span class="brojRetka" id="10">10</span>Bježi od nepravde i ne budi pristran,</p><p class="stih2">i od svih grijeha očisti srce.</p><p class="stih1"> <span class="brojRetka" id="11">11</span>Prinesi žrtvu blagomirisnu i spomen-žrtvu</p><p class="stih2">i pretio dar prema imanju svojem.</p><p class="stih1"> <span class="brojRetka" id="12">12</span>Ali i liječniku mjesta daj, i njega je Gospod stvorio:</p><p class="stih2">nek’ nije daleko od tebe, jer i on je potreban.</p><p class="stih1"> <span class="brojRetka" id="13">13</span>Katkad je spas u ruci njihovoj,</p><p class="stih1"> <span class="brojRetka" id="14">14</span>jer se i oni Bogu utječu da im poda milost izlječenja</p><p class="stih2">i lijek za spas života.</p><p class="stih1"> <span class="brojRetka" id="15">15</span>Tko griješi pred Stvoriteljem svojim,</p><p class="stih2">nek’ padne u ruke liječničke.</p><h4>Žalost</h4><p class="stih1"> <span class="brojRetka" id="16">16</span>Sine moj, roni suze nad mrtvim,</p><p class="stih2">tužaljkom prokukaj kao patnik skrhan:</p><p class="stih1">ukopaj mu tijelo prema običaju</p><p class="stih2">i ne uskrati počasti grobu njegovu.</p><p class="stih1"> <span class="brojRetka" id="17">17</span>Gorko plači i žarko ridaj</p><p class="stih2">i pokaži žalost koju zaslužuje:</p><p class="stih1">jedan ili dva dana, da izbjegneš govorkanje,</p><p class="stih2">a potom se utješi od žalosti svoje.</p><p class="stih1"> <span class="brojRetka" id="18">18</span>Jer od tuge dolazi prijeka smrt,</p><p class="stih2">i žalost slabi snagu životnu.</p><p class="noviRedak"> </p><p class="stih1"> <span class="brojRetka" id="19">19</span>Neka žalost prođe s pogrebom,</p><p class="stih2">jer je život u žalosti nepodnošljiv.</p><p class="stih1"> <span class="brojRetka" id="20">20</span>Ne prepuštaj srce svoje žalosti:</p><p class="stih2">odagnaj je i misli na svoj svršetak.</p><p class="stih1"> <span class="brojRetka" id="21">21</span>I ne zaboravi: povratka nema;</p><p class="stih2">njemu ne koristiš, a sebi udiš.</p><p class="stih1"> <span class="brojRetka" id="22">22</span>Misli na njegovu kob koja je i tvoja:</p><p class="stih2">jučer meni, danas tebi.</p><p class="stih1"> <span class="brojRetka" id="23">23</span>Kad mrtvac počine, nek’ počine i spomen njegov</p><p class="stih2">i utješi se kad izađe njegov duh.</p><h4>Umijeće i rad</h4><p class="stih1"> <span class="brojRetka" id="24">24</span>U dokolici je mudrost zakonoznanca,</p><p class="stih2">i tko je od poslova slobodan postaje mudar.</p><p class="stih1"> <span class="brojRetka" id="25">25</span>Kako će omudriti onaj tko upravlja plugom</p><p class="stih2">i komu je sva slava u šiljku ostana,</p><p class="stih1">tko tjera volove i bavi se radom oko njih</p><p class="stih2">i koji govori samo o teladi?</p><p class="stih1"> <span class="brojRetka" id="26">26</span>Um je njegov obuzet brazdama koje slijedi,</p><p class="stih2">a bdjenja mu prolaze u tovu junadi.</p><p class="noviRedak"> </p><p class="stih1"> <span class="brojRetka" id="27">27</span>Tako i svi radnici i rukotvorci koji rade i dan i noć:</p><p class="stih1">oni koji rezbare pečatnjake</p><p class="stih2">i trude se neprestano oko novih šara</p><p class="stih1">svesrdno teže za što većom sličnošću uzoru</p><p class="stih2">i bdê noću da usavrše svoje djelo.</p><p class="noviRedak"> </p><p class="stih1"> <span class="brojRetka" id="28">28</span>Tako i kovač koji sjedi pokraj nakovnja</p><p class="stih2">i promatra sirovo željezo:</p><p class="stih1">dah ognja peče mu kožu,</p><p class="stih2">a on se oko vrela ognjišta napreže;</p><p class="stih1">zvuk čekića zaglušuje uho njegovo,</p><p class="stih2">oči upire u uzorak pred sobom;</p><p class="stih1">srcem misli na svršetak posla svog</p><p class="stih2">i noću bdî da ga usavrši.</p><p class="noviRedak"> </p><p class="stih1"> <span class="brojRetka" id="29">29</span>Tako i lončar koji sjedi kod posla svog</p><p class="stih2">i okreće točak nogama:</p><p class="stih1">uvijek je u brizi za djelo svoje</p><p class="stih2">i sve su mu kretnje odbrojane.</p><p class="stih1"> <span class="brojRetka" id="30">30</span>Rukom daje oblik glini,</p><p class="stih2">a nogama je gnječi;</p><p class="stih1">srcem misli na laštenja</p><p class="stih2">i bdî noću da peć očisti.</p><p class="noviRedak"> </p><p class="stih1"> <span class="brojRetka" id="31">31</span>Svi se oni u ruke uzdaju,</p><p class="stih2">i svaki je vičan svome poslu.</p><p class="stih1"> <span class="brojRetka" id="32">32</span>Bez njih se nijedan grad ne može sagraditi,</p><p class="stih2">a nema ni naselja ni putovanja.</p><p class="stih1"> <span class="brojRetka" id="33">33</span>Ali njih ne pitaju u vijeću narodnom</p><p class="stih2">i ne ističu se u općini.</p><p class="stih1">Ne sjede na stolici sudačkoj</p><p class="stih2">i ne shvaćaju Zakona zavjetnoga.</p><p class="stih1"> <span class="brojRetka" id="34">34</span>Ne ističu se naobrazbom ni zdravom rasudbom</p><p class="stih2">i nema ih među tvorcima mudrih izreka.</p><p class="stih1">Ali oni održavaju stvoreni svijet</p><p class="stih2">i molitva im je na djelo usmjerena.</p>