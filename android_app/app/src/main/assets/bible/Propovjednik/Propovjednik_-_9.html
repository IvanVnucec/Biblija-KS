<p class="pocetakParagrafa"> <span class="brojRetka" id="1">1</span>Razmišljah o svemu tome i shvatih kako su i pravednici i mudraci, s djelima svojim, u Božjoj ruci; i čovjek ne razumije ni ljubavi ni mržnje, i njemu su obje ispraznost.</p><p class="pocetakParagrafa"> <span class="brojRetka" id="2">2</span>Svima je ista kob, pravednomu kao i opakom, čistomu i nečistomu, onomu koji žrtvuje kao i onomu koji ne žrtvuje; jednako dobru kao i grešniku, onomu koji se zaklinje kao i onomu koji se boji zakletve.</p><p class="pocetakParagrafa"> <span class="brojRetka" id="3">3</span>Najgore je od svega što biva pod suncem ovo: ista je kob svima, ljudsko je srce puno zla, ludost je u srcima ljudi dok žive, a potom se pridružuju mrtvima.</p><p class="pocetakParagrafa"> <span class="brojRetka" id="4">4</span>Jer onaj tko je među živima, ima nade: i živ pas više vrijedi nego mrtav lav.</p><p class="pocetakParagrafa"> <span class="brojRetka" id="5">5</span>Živi barem znaju da će umrijeti, a mrtvi ne znaju ništa niti imaju više nagrade, jer se zaboravlja i spomen na njih.</p><p class="pocetakParagrafa"> <span class="brojRetka" id="6">6</span>Davno je nestalo i njihove ljubavi, i mržnje, i zavisti, i više nemaju udjela ni u čem što biva pod suncem.</p><p class="stih1"> <span class="brojRetka" id="7">7</span>Zato s radošću jedi svoj kruh</p><p class="stih2">i vesela srca pij svoje vino,</p><p class="stih2">jer se Bogu već prije svidjelo tvoje djelo.</p><p class="stih1"> <span class="brojRetka" id="8">8</span>U svako doba nosi haljine bijele</p><p class="stih2">i ulja nek’ ne ponestane na tvojoj glavi.</p><p class="pocetakParagrafa"> <span class="brojRetka" id="9">9</span>Uživaj život sa ženom koju ljubiš u sve dane svojega ispraznog vijeka koji ti Bog daje pod suncem, jer to je tvoj udio u životu i u trudu kojim se trudiš pod suncem.</p><p class="pocetakParagrafa"> <span class="brojRetka" id="10">10</span>I što god nakaniš učiniti, učini dok možeš, jer nema ni djela, ni umovanja, ni spoznaje, ni mudrosti u podzemlju u koje ideš.</p><p class="noviRedak"> <h4>3. Slučaj</h4><p class="pocetakParagrafa"> <span class="brojRetka" id="11">11</span>Osim toga, vidjeh pod suncem: ne dobivaju trku hitri, ni boj hrabri; nema kruha za mudraca, ni bogatstva za razumne, ni milosti za učene, jer vrijeme i kob sve ih dostiže.</p><p class="pocetakParagrafa"> <span class="brojRetka" id="12">12</span>Čovjek ne zna svoga časa: kao ribe ulovljene u podmukloj mreži, i kao ptice u zamku uhvaćene, tako se hvataju sinovi ljudski u vrijeme nevolje koja ih iznenada spopada.</p><p class="pocetakParagrafa"> <span class="brojRetka" id="13">13</span>Još vidjeh pod suncem i ovu »mudrost« koja mi se učini velikom:</p><p class="pocetakParagrafa"> <span class="brojRetka" id="14">14</span>Bî jedan malen grad i u njem malo ljudi, a na nj udari velik kralj, opkoli ga i podiže oko njega velike opsadne tornjeve.</p><p class="pocetakParagrafa"> <span class="brojRetka" id="15">15</span>Ali se u njemu nađe čovjek siromah mudar koji spasi grad svojom mudrošću, a poslije se nitko nije sjećao toga čovjeka.</p><p class="pocetakParagrafa"> <span class="brojRetka" id="16">16</span>Ipak ja velim: bolja je mudrost nego jakost, ali se ne cijeni mudrost siromaha i ne slušaju njegove riječi.</p><p class="pocetakParagrafa"> <span class="brojRetka" id="17">17</span>Blage se riječi mudraca bolje čuju nego vika zapovjednika nad luđacima.</p><p class="pocetakParagrafa"> <span class="brojRetka" id="18">18</span>Mudrost više vrijedi nego bojno oružje, ali jedan jedini grešnik pokvari mnogo dobra.</p><p class="noviRedak"> </p></p>