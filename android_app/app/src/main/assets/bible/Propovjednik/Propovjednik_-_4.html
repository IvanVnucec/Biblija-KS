<h4>3. Zajednički život</h4><p class="pocetakParagrafa"> <span class="brojRetka" id="1">1</span>Opet stadoh promatrati sva nasilja koja se čine pod suncem, i gle, suze potlačenih, i nikog nema da ih otre; i nasilje iz tlačiteljske ruke, a zaštitnika niotkuda.</p><p class="pocetakParagrafa"> <span class="brojRetka" id="2">2</span>Zato sretnima smatram mrtve koji su već pomrli; sretniji su od živih što još žive.  <span class="brojRetka" id="3">3</span>A od obojih je sretniji onaj koji još nije postao, koji nije vidio zlih djela što se čine pod suncem.</p><p class="pocetakParagrafa"> <span class="brojRetka" id="4">4</span>Nadalje iskusih da svaki napor i svaki uspjeh pribavlja čovjeku zavist njegova bližnjeg. I to je ispraznost i pusta tlapnja.</p><p class="stih1"> <span class="brojRetka" id="5">5</span>Bezumnik prekriži ruke</p><p class="stih2">i izjeda sebe.</p><p class="stih1"> <span class="brojRetka" id="6">6</span>Bolja je puna šaka u miru</p><p class="stih2">nego obje pregršti mučna rada i puste tlapnje.</p><p class="pocetakParagrafa"> <span class="brojRetka" id="7">7</span>I još jednu opazih ispraznost pod suncem:</p><p class="pocetakParagrafa"> <span class="brojRetka" id="8">8</span>Čovjek potpun samac – bez sina, bez brata, i opet nema kraja njegovu trudu; oči mu se ne mogu nasititi blaga; a ne misli: za koga se mučim i uskraćujem dobro sebi? I to je ispraznost i zla briga.</p><p class="pocetakParagrafa"> <span class="brojRetka" id="9">9</span>Bolje je dvojici nego jednome, jer imaju bolju plaću za svoj trud.</p><p class="pocetakParagrafa"> <span class="brojRetka" id="10">10</span>Padne li jedan, drugi će ga podići; a teško jednomu! Ako padne, nema nikoga da ga podigne.</p><p class="pocetakParagrafa"> <span class="brojRetka" id="11">11</span>Pa ako se i spava udvoje, toplije je; a kako će se samac zagrijati?</p><p class="pocetakParagrafa"> <span class="brojRetka" id="12">12</span>I ako tko udari na jednoga, dvojica će mu se oprijeti; i trostruko se uže ne kida brzo.</p><p class="stih1"> <span class="brojRetka" id="13">13</span>Bolji je mladić siromašan a mudar</p><p class="stih2">nego kralj star a lud, koji više ne zna za savjet.</p><p class="pocetakParagrafa"> <span class="brojRetka" id="14">14</span>Jer mladić može izići iz tamnice i postati kraljem, iako se rodio kao prosjak u svom kraljevstvu.</p><p class="pocetakParagrafa"> <span class="brojRetka" id="15">15</span>Opazih kako svi koji žive i hode pod suncem pristaju uz mladića, uz nastupnika koji ga naslijedi.</p><p class="pocetakParagrafa"> <span class="brojRetka" id="16">16</span>On stupa na čelo bezbrojnih podanika i kasniji se naraštaji ne mogahu zbog njega radovati. I to je zacijelo ispraznost i pusta tlapnja.</p><p class="pocetakParagrafa"> <span class="brojRetka" id="17">17</span>Kad odlaziš u Božji dom, pazi na korake svoje. Priđi da mogneš čuti – žrtva je valjanija nego prinos luđakâ, jer oni i ne znaju da čine zlo.</p><p class="noviRedak"> </p>