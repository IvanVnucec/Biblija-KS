<p class="pocetakParagrafa"> <span class="brojRetka" id="1">1</span>Tko je kao mudrac?</p><p class="stih2">Tko još umije tumačiti stvari?</p><p class="stih2">Mudrost čovjeku razvedruje lice</p><p class="stih2">i mijenja njegov namršteni lik.</p><p class="pocetakParagrafa"> <span class="brojRetka" id="2">2</span>Zato velim: slušaj kraljevu zapovijed zbog Božje zakletve.</p><p class="pocetakParagrafa"> <span class="brojRetka" id="3">3</span>Ne nagli da je prekršiš: ne budi tvrdoglav kad razlog nije dobar, jer on čini kako mu odgovara.</p><p class="pocetakParagrafa"> <span class="brojRetka" id="4">4</span>Jer kraljeva je riječ najjača, i tko ga smije pitati: »Što činiš?«</p><p class="pocetakParagrafa"> <span class="brojRetka" id="5">5</span>Tko se drži zapovijedi, ne poznaje nevolju, i mudrac zna za vrijeme i sud.</p><p class="pocetakParagrafa"> <span class="brojRetka" id="6">6</span>Jer postoji vrijeme i sud za sve, i čovjeka veoma tereti nedjelo njegovo</p><p class="pocetakParagrafa"> <span class="brojRetka" id="7">7</span>jer on ne zna što će biti; a tko mu može kazati kad će što biti?</p><p class="pocetakParagrafa"> <span class="brojRetka" id="8">8</span>Vjetar nitko ne može svladati, niti gospodariti nad danom smrtnim, niti ima odgode u ratu; niti opačina izbavlja onoga koji je čini.</p><p class="pocetakParagrafa"> <span class="brojRetka" id="9">9</span>Sve ovo vidjeh pazeći na sve što se čini pod suncem, kad čovjek vlada nad čovjekom na njegovu nesreću.</p><p class="pocetakParagrafa"> <span class="brojRetka" id="10">10</span>Dalje vidjeh kako opake nose na groblje, i ljudi iz svetog mjesta izlaze da ih slave zbog toga što su tako činili. I to je ispraznost.</p><p class="pocetakParagrafa"> <span class="brojRetka" id="11">11</span>Kad nema brze osude za zlo djelo, ljudsko je srce sklono činiti zlo.</p><p class="pocetakParagrafa"> <span class="brojRetka" id="12">12</span>I grešnik koji čini zlo i sto puta, dugo živi. Ja ipak znam da će biti sretni oni koji se boje Boga jer ga se boje.</p><p class="pocetakParagrafa"> <span class="brojRetka" id="13">13</span>Ali opak čovjek neće biti sretan i neće produljivati svoje dane ni kao sjena jer se ne boji Boga.</p><p class="pocetakParagrafa"> <span class="brojRetka" id="14">14</span>Ali je na zemlji ispraznost te pravednike stiže sudbina opakih, a opake sudbina pravednika. Velim: i to je ispraznost.</p><p class="pocetakParagrafa"> <span class="brojRetka" id="15">15</span>Zato slavim veselje, jer nema čovjeku sreće pod suncem nego u jelu, pilu i nasladi. I to neka ga prati u njegovoj muci za života koji mu Bog dade pod suncem.</p><p class="noviRedak"> <h4>2. Ljubav</h4><p class="pocetakParagrafa"> <span class="brojRetka" id="16">16</span>Poslije svih napora da dokučim mudrost, pokušah spoznati što se radi na zemlji. Uistinu, čovjek ne nalazi spokojstva ni danju ni noću.</p><p class="pocetakParagrafa"> <span class="brojRetka" id="17">17</span>Promatram cjelokupno djelo Božje: i odista – nitko ne može dokučiti ono što se zbiva pod suncem. Jer ma koliko se čovjek trudio da otkrije, nikad ne može otkriti. Pa ni mudrac to ne može otkriti, iako misli da zna.</p><p class="noviRedak"> </p></p>