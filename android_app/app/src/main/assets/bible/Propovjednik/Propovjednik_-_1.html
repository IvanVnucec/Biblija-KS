<p class="pocetakParagrafa"> <span class="brojRetka" id="1">1</span>Misli Propovjednika, Davidova sina, kralja u Jeruzalemu.</p><p class="noviRedak"> <h2>PRVI DIO</h2><h4>Proslov</h4><p class="pocetakParagrafa"> <span class="brojRetka" id="2">2</span>Ispraznost nad ispraznošću, veli Propovjednik, ispraznost nad ispraznošću, sve je ispraznost!</p><p class="pocetakParagrafa"> <span class="brojRetka" id="3">3</span>Kakva je korist čovjeku od svega truda njegova kojim se trudi pod suncem?</p><p class="pocetakParagrafa"> <span class="brojRetka" id="4">4</span>Jedan naraštaj odlazi, drugi dolazi, a zemlja uvijek ostaje.</p><p class="pocetakParagrafa"> <span class="brojRetka" id="5">5</span>Sunce izlazi, sunce zalazi i onda hiti svojem mjestu odakle izlazi.</p><p class="pocetakParagrafa"> <span class="brojRetka" id="6">6</span>Vjetar puše na jug i okreće se na sjever, kovitla sad ovamo sad onamo i vraća se u novom vrtlogu.</p><p class="pocetakParagrafa"> <span class="brojRetka" id="7">7</span>Sve rijeke teku u more i more se ne prepunja; odakle teku rijeke, onamo se vraćaju da ponovno počnu svoj tok.</p><p class="pocetakParagrafa"> <span class="brojRetka" id="8">8</span>Sve je mučno. Nitko ne može reći da se oči nisu do sita nagledale i uši dovoljno naslušale.</p><p class="pocetakParagrafa"> <span class="brojRetka" id="9">9</span>Što je bilo, opet će biti, i što se činilo, opet će se činiti, i nema ništa novo pod suncem.</p><p class="pocetakParagrafa"> <span class="brojRetka" id="10">10</span>Ima li išta o čemu bi se moglo reći: »Gle, ovo je novo!«? Sve je već davno prije nas postojalo.</p><p class="pocetakParagrafa"> <span class="brojRetka" id="11">11</span>Samo, od prošlosti ne ostade ni spomena, kao što ni u budućnosti neće biti sjećanja na ono što će poslije doći. </p><p class="noviRedak"> <h4>1. Salomonov život</h4><p class="pocetakParagrafa"> <span class="brojRetka" id="12">12</span>Ja, Propovjednik, bijah kralj nad Izraelom u Jeruzalemu.</p><p class="pocetakParagrafa"> <span class="brojRetka" id="13">13</span>I trudih se da mudrošću istražim i dokučim sve što biva pod nebom; o, kako mučnu zadaću zadade Bog sinovima ljudskim.</p><p class="pocetakParagrafa"> <span class="brojRetka" id="14">14</span>Vidjeh sve što se čini pod suncem: kakve li ispraznosti i puste tlapnje!</p><p class="stih2"> <span class="brojRetka" id="15">15</span>Što je krivo, ne može se ispraviti;</p><p class="pocetakParagrafa"> <span class="brojRetka" id="16">16</span>Rekoh onda sam sebi: »Gle, stekao sam veću mudrost nego bilo tko od mojih prethodnika u Jeruzalemu. Duh moj sabrao je golemu mudrost i znanje.«  <span class="brojRetka" id="17">17</span>Mudrost pomnjivo proučih, a tako i glupost i ludost, ali sam spoznao da je to pusta tlapnja.</p><p class="stih2"> <span class="brojRetka" id="18">18</span>Mnogo mudrosti – mnogo jada;</p><p class="noviRedak"> </p></p></p>