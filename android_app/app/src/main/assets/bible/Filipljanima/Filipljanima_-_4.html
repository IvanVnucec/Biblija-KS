<p class="pocetakParagrafa"> <span class="brojRetka" id="1">1</span>Stoga, braćo moja ljubljena i željkovana, radosti moja i vijenče moj, tako – čvrsto stojte u Gospodinu.</p><p class="noviRedak"> <h3>POSLJEDNJI SAVJETI</h3> <span class="brojRetka" id="2">2</span>Evodiju zaklinjem, i Sintihu zaklinjem da budu složne u Gospodinu.  <span class="brojRetka" id="3">3</span>Da, molim i tebe, čestiti druže, pomaži im jer su se one u evanđelju borile zajedno sa mnom, i s Klementom i ostalim mojim suradnicima, kojih su imena u knjizi Života.</p><p class="pocetakParagrafa"> <span class="brojRetka" id="4">4</span>Radujte se u Gospodinu uvijek! Ponavljam: radujte se!  <span class="brojRetka" id="5">5</span>Blagost vaša neka je znana svim ljudima! Gospodin je blizu!  <span class="brojRetka" id="6">6</span>Ne budite zabrinuti ni za što, nego u svemu – molitvom i prošnjom, sa zahvaljivanjem – očitujte svoje molbe Bogu.  <span class="brojRetka" id="7">7</span>I mir Božji koji je iznad svakog razuma čuvat će srca vaša i vaše misli u Kristu Isusu.</p><p class="pocetakParagrafa"> <span class="brojRetka" id="8">8</span>Uostalom, braćo, što je god istinito, što god časno, što god pravedno, što god čisto, što god ljubazno, što god hvalevrijedno; je li što krepost, je li što pohvala – to nek vam je na srcu!  <span class="brojRetka" id="9">9</span>Što ste naučili, i primili, i čuli, i vidjeli na meni – to činite i Bog mira bit će s vama!</p><p class="noviRedak"> <h4>Zahvala za poslanu pomoć</h4><p class="pocetakParagrafa"> <span class="brojRetka" id="10">10</span>Uvelike se obradovah u Gospodinu što ste napokon procvali te mislite na me; mislili ste i prije, ali niste imali prigode.  <span class="brojRetka" id="11">11</span>Govorim to ne zbog oskudice, ta naučen sam u svakoj prigodi biti zadovoljan.  <span class="brojRetka" id="12">12</span>Znam i oskudijevati, znam i obilovati! Na sve sam i na svašta navikao: i sit biti i gladovati, i obilovati i oskudijevati.  <span class="brojRetka" id="13">13</span>Sve mogu u Onome koji me jača!  <span class="brojRetka" id="14">14</span>Ipak, lijepo je od vas što sa mnom podijeliste moju nevolju.  <span class="brojRetka" id="15">15</span>A i vi, Filipljani, znate: u početku evanđelja, kad otputovah iz Makedonije, nijedna mi se Crkva nije pridružila u pogledu izdataka i primitaka, doli vi jedini.  <span class="brojRetka" id="16">16</span>Čak ste mi i u Solun i jednom, i dvaput, za potrebe poslali.  <span class="brojRetka" id="17">17</span>Ne, ne tražim dara; tražim samo plod izobilan u vašu korist.  <span class="brojRetka" id="18">18</span>Imam svega i u izobilju; namiren sam otkad po Epafroditu primih ono od vas, miris ugodan, žrtvu milu, ugodnu Bogu.  <span class="brojRetka" id="19">19</span>A Bog moj ispunit će svaku vašu potrebu po bogatstvu svome, veličanstveno, u Kristu Isusu.  <span class="brojRetka" id="20">20</span>Bogu pak, Ocu našemu, slava u vijeke vjekova! Amen.</p><p class="noviRedak"> <h4>Konačni pozdravi i želje</h4><p class="pocetakParagrafa"> <span class="brojRetka" id="21">21</span>Pozdravite svakoga svetog u Kristu Isusu. Pozdravljaju vas braća koja su sa mnom.  <span class="brojRetka" id="22">22</span>Pozdravljaju vas svi sveti, ponajpače oni iz careva dvora.</p><p class="pocetakParagrafa"> <span class="brojRetka" id="23">23</span>Milost Gospodina Isusa Krista s duhom vašim!</p></p></p>