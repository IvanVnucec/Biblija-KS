<h4>Vratari</h4><p class="pocetakParagrafa"> <span class="brojRetka" id="1">1</span>Vratarski su redovi bili: od Korahovaca: Korahov sin Mešelemja između Asafovih sinova;  <span class="brojRetka" id="2">2</span>a Mešelemjini sinovi: prvenac Zaharija, drugi Jediael, treći Zebadja, četvrti Jatniel,  <span class="brojRetka" id="3">3</span>peti Elam, šesti Johanan, sedmi Elijoenaj.</p><p class="pocetakParagrafa"> <span class="brojRetka" id="4">4</span>Sinovi Obed‑Edomovi: prvenac Šemaja, drugi Jozabad, treći Joah, četvrti Sakar, a peti Netanel,  <span class="brojRetka" id="5">5</span>šesti Amiel, sedmi Jisakar, osmi Peuletaj, jer ga je blagoslovio Bog,  <span class="brojRetka" id="6">6</span>a njegovu su se sinu Šemaji rodili sinovi koji su bili poglavari u porodici jer bijahu hrabri junaci.  <span class="brojRetka" id="7">7</span>Šemajini su sinovi bili: Otni, Rafael, Obed, Elzabad sa svojom braćom, vrsnim ljudima, Elihu i Semakja.  <span class="brojRetka" id="8">8</span>Svi su oni bili od Obed‑Edomovih sinova, oni i njihovi sinovi i njihova braća, vrsni ljudi, sposobni za službu; bilo ih je šezdeset i dva od Obed-Edoma.</p><p class="pocetakParagrafa"> <span class="brojRetka" id="9">9</span>Mešelemjinih sinova i braće, vrsnih ljudi, bilo je osamnaest.  <span class="brojRetka" id="10">10</span>Hosini sinovi od Merarijevih sinova: poglavar Šimri, iako nije bio prvenac, njegov ga je otac postavio za poglavara;  <span class="brojRetka" id="11">11</span>drugi Hilkija, treći Tebalija, četvrti Zaharija; Hosinih svih sinova i braće bilo je trinaest.</p><p class="pocetakParagrafa"> <span class="brojRetka" id="12">12</span>To su vratarski redovi. Glavari tih junaka bili su, kao i njihova braća, čuvari u službi Jahvina doma.  <span class="brojRetka" id="13">13</span>Bacali su ždrebove, najmanji kao i najveći, po obiteljima za svaka pojedina vrata.  <span class="brojRetka" id="14">14</span>Ždrijeb na istok pao je Šelemji; njegov sin Zaharija bio je mudar savjetnik. Kad su bacili ždrebove, dopao mu je ždrijeb na sjever,  <span class="brojRetka" id="15">15</span>Obed-Edomu na jug; a njegovim sinovima na spremište;  <span class="brojRetka" id="16">16</span>Šufimu i Hosi na zapad Šaleketskim vratima, na putu koji vodi k usponu; straža je bila do straže.  <span class="brojRetka" id="17">17</span>S istoka šest levita, sa sjevera četiri na dan, s juga četiri na dan; a kod spremišta po dva.  <span class="brojRetka" id="18">18</span>Na hramskoj prigradnji, sa zapada, četiri na usponu, dva kod prigradnje.  <span class="brojRetka" id="19">19</span>To su vratarski redovi među Korahovim i Merarijevim sinovima.</p><p class="noviRedak"> <h4>Druge dužnosti levitâ</h4><p class="pocetakParagrafa"> <span class="brojRetka" id="20">20</span>Leviti, njihova braća, bili su: Ahija nad blagom Božjega doma i nad blagom posvećenih stvari.</p><p class="pocetakParagrafa"> <span class="brojRetka" id="21">21</span>Ladanovi sinovi, Geršonovci po Ladanu, poglavari obitelji Ladana Geršonovca, bili su Jehielovci.  <span class="brojRetka" id="22">22</span>Jehielovci Zetam i brat mu Joel bili su nadstojnici nad blagom Jahvina doma.</p><p class="pocetakParagrafa"> <span class="brojRetka" id="23">23</span>Od Amramovaca, Jisharovaca, Hebronovaca i Uzielovaca bili su:</p><p class="pocetakParagrafa"> <span class="brojRetka" id="24">24</span>Šebuel, sin Mojsijeva sina Geršoma, nadstojnik nad blagom.  <span class="brojRetka" id="25">25</span>Njegova braća po Eliezeru: Rehabja, sin mu, njegov sin Izaija, njegov sin Joram, njegov sin Zikri, njegov sin Šelomit.  <span class="brojRetka" id="26">26</span>Taj je Šelomit sa svojom braćom bio odgovoran za sve blago od posvećenih stvari koje je posvetio kralj David s porodičnim poglavarima, s tisućnicima, stotnicima i vojnim zapovjednicima.  <span class="brojRetka" id="27">27</span>Posvetili su dio ratnog plijena da se bolje ojača Jahvin dom.  <span class="brojRetka" id="28">28</span>Što je god bio posvetio vidjelac Samuel, Kišev sin Šaul, Nerov sin Abner i Sarvijin sin Joab, sve posvećeno, bilo je pod nadzorom Šelomita i njegove braće.</p><p class="pocetakParagrafa"> <span class="brojRetka" id="29">29</span>Jisharovci Kenanija i njegovi sinovi bili su nad svjetovnim poslovima kao nadzornici i suci u Izraelu.</p><p class="pocetakParagrafa"> <span class="brojRetka" id="30">30</span>Hebronovci Hašabja i njegova braća, tisuću i sedam stotina vrsnih ljudi, upravljali su Izraelom s ovu stranu Jordana na zapadu u svakom Jahvinu poslu i u kraljevskoj službi.  <span class="brojRetka" id="31">31</span>Poglavar Hebronovaca bio je Jerija. Četrdesete godine Davidova kraljevanja potražili su obiteljska rodoslovlja Hebronovaca i našlo se među njima vrsnih ljudi u Gileadskom Jazeru.  <span class="brojRetka" id="32">32</span>Njegove braće, vrsnih ljudi, bilo je dvije tisuće i sedam stotina porodičnih poglavara; kralj David postavio ih je nad Rubenovim i Gadovim plemenom i nad polovinom Manašeova plemena za sve Božje poslove i za kraljevske poslove.</p></p>