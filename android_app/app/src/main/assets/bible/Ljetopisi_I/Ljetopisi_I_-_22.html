<p class="pocetakParagrafa"> <span class="brojRetka" id="1">1</span>Zato David reče: »Ovo je dom Jahve i ovo je žrtvenik za paljenice Izraelu!«</p><p class="noviRedak"> <h4>Neposredne pripreme za gradnju</h4><p class="pocetakParagrafa"> <span class="brojRetka" id="2">2</span>David zapovjedi da se skupe stranci koji su bili u izraelskoj zemlji i odredi klesare da propisno klešu kamenje za gradnju doma Božjeg.  <span class="brojRetka" id="3">3</span>David je pripravio mnogo željeza za čavle na vratnim krilima i za kvačice; i bez mjere mnogo mjedi.  <span class="brojRetka" id="4">4</span>Mnogo cedrovine, jer su Sidonci i Tirci dovozili mnogo cedrovih drva Davidu.  <span class="brojRetka" id="5">5</span>Jer David mišljaše: »Moj je sin Salomon mlad i nježan, a dom koji treba graditi Jahvi mora biti veličanstven, na slavu i čast po svim zemljama. Hajde da mu sve pripravim.« I David je pripravio mnogo toga prije svoje smrti.  <span class="brojRetka" id="6">6</span>Potom dozva sina Salomona i zapovjedi mu da sagradi dom Jahvi, Bogu Izraelovu.</p><p class="pocetakParagrafa"> <span class="brojRetka" id="7">7</span>Još David reče Salomonu: »Sine! Bio sam nakanio u srcu sagraditi dom imenu Jahve, svoga Boga.  <span class="brojRetka" id="8">8</span>Ali mi je došla Jahvina riječ: ‘Mnogo si krvi prolio i velike si ratove vodio; nećeš ti graditi doma mome imenu jer si mnogo krvi prolio na zemlju preda mnom.  <span class="brojRetka" id="9">9</span>Gle, rodit će ti se sin; on će biti miroljubac i dat ću mu mir od svih njegovih neprijatelja odasvud unaokolo; ime će mu biti Salomon. Mir i pokoj dat ću Izraelu za njegova vremena.  <span class="brojRetka" id="10">10</span>On će sagraditi dom mome imenu, on će mi biti sin, a ja ću njemu biti otac i utvrdit ću njegovo kraljevsko prijestolje nad Izraelom zauvijek.’  <span class="brojRetka" id="11">11</span>Sada, moj sine, neka bude Jahve s tobom da izvršiš i sagradiš dom Jahve, svoga Boga, kao što je rekao za te.  <span class="brojRetka" id="12">12</span>Samo neka ti Jahve poda razum i mudrost kad te postavi nad Izraelom zato da se držiš zakona Jahve, svoga Boga!  <span class="brojRetka" id="13">13</span>Bit ćeš sretan budeš li brižno vršio uredbe i zakone koje je Jahve preko Mojsija dao Izraelu. Budi junak i hrabar, ne boj se i ne plaši se!  <span class="brojRetka" id="14">14</span>Ja sam, evo, svojim trudom pripravio za dom Jahvin sto tisuća zlatnih talenata i milijun srebrnih talenata, a mjedi i željeza bez mjere, jer ga je tako mnogo. Pripravio sam i drva i kamenja, a i ti dodaj nešto k tomu.  <span class="brojRetka" id="15">15</span>Imaš mnogo valjanih radnika, klesara, zidara, tesara i svakovrsnih vještaka u svakom umijeću;  <span class="brojRetka" id="16">16</span>zlatu, srebru, mjedi i željezu nema mjere; idi, dakle, i gradi, i neka Jahve bude s tobom!«</p><p class="pocetakParagrafa"> <span class="brojRetka" id="17">17</span>Tada David zapovjedi svim izraelskim knezovima da pomažu njegovu sinu Salomonu:  <span class="brojRetka" id="18">18</span>»Nije li s vama Jahve, Bog vaš, koji vam je dao mir odasvud unaokolo jer je predao u moje ruke stanovnike ove zemlje i zemlja je pokorena pred Jahvom i pred njegovim narodom.  <span class="brojRetka" id="19">19</span>Sada, dakle, pregnite svojim srcem i svojom dušom da tražite Jahvu, svoga Boga; idite i gradite svetište Bogu Jahvi, unesite Kovčeg saveza Jahvina i Božje sveto posuđe u dom koji će se sagraditi Jahvinu imenu!«</p></p>