<h4>Sveti grad Jeruzalem</h4><p class="pocetakParagrafa"> <span class="brojRetka" id="1">1</span>Svi su Izraelci bili upisani u plemenskim rodovnicima, a zapisani su i u Knjizi izraelskih kraljeva. A Judejci su zbog nevjere bili odvedeni u sužanjstvo u Babilon.  <span class="brojRetka" id="2">2</span>Prvi su stanovnici na svojem posjedu i u svojim gradovima bili Izraelci, svećenici, leviti i netinci.  <span class="brojRetka" id="3">3</span>U Jeruzalemu su živjeli ljudi od Judinih sinova, od Benjaminovih sinova, od Efrajimovih i Manašeovih sinova, i to:</p><p class="pocetakParagrafa"> <span class="brojRetka" id="4">4</span>Utaj, sin Amihuda, sina Omrija, sina Imrija, sina Banija, od sinova Judina sina Peresa.  <span class="brojRetka" id="5">5</span>Od Šilonaca: Asaja, prvenac, sa svojim sinovima.  <span class="brojRetka" id="6">6</span>Od Zarehovih sinova: Jeuel i njegova braća, šest stotina i devedeset.</p><p class="pocetakParagrafa"> <span class="brojRetka" id="7">7</span>Od Benjaminovih sinova Salu, sin Mešulama, sina Hodavje, Hasenuina sina;  <span class="brojRetka" id="8">8</span>Ibneja, Jerohamov sin, i Ela, sin Uzije, Mokrijeva sina, i Mešulam, sin Šefatje, sina Reuela, Ibnijina sina.  <span class="brojRetka" id="9">9</span>Imali su po svojim rodovima devet stotina pedeset i šestero braće. Svi su oni bili glavari, svaki svoga roda.</p><p class="pocetakParagrafa"> <span class="brojRetka" id="10">10</span>Od svećenika: Jedaja, Jojarib i Jakin,  <span class="brojRetka" id="11">11</span>Azarja, sin Hilkije, sina Mešulama, sina Sadoka, sina Merajota, Ahitubova sina, predstojnik doma Božjeg.  <span class="brojRetka" id="12">12</span>Adaja, sin Jerohama, sina Pašhura, Malkijina sina, Masaj, sin Adiela, sina Jahzere, sina Mešulama, sina Mešilemita, Imerova sina.  <span class="brojRetka" id="13">13</span>Njihove braće, glava obitelji, boraca što su obavljali službu u domu Božjem, bilo je tisuću sedam stotina i šezdeset.</p><p class="pocetakParagrafa"> <span class="brojRetka" id="14">14</span>Od levita Šemaja, sin Hašuba, sin Azrikama, Hašabjina sina, između Merarijevih sinova;  <span class="brojRetka" id="15">15</span>Bakbakar, Hereš, Galal i Matanija, sin Mike, sina Zikrija, Asafova sina;  <span class="brojRetka" id="16">16</span>Obadja, sin Šemaje, sina Galala, Jedutunova sina, i Berekja, sin Ase, Elkanina sina, koji je živio u Netofatskim selima.</p><p class="pocetakParagrafa"> <span class="brojRetka" id="17">17</span>Vratari: Šalum, Akub, Talmon i Ahiman, i njihova braća; Šalum je bio poglavar,  <span class="brojRetka" id="18">18</span>i dosad je bio na kraljevskim vratima prema istoku. Oni su bili vratari po četama levita.  <span class="brojRetka" id="19">19</span>Šalum, sin Korea, sina Abjasafa, Korahova sina, sa svojom braćom Korahovcima iz njihove obitelji, bili su odgovorni za bogoslužje; oni su čuvali pragove Šatora, dok su njihovi oci čuvali ulaz u Jahvin tabor.  <span class="brojRetka" id="20">20</span>Eleazarov sin Pinhas bio je predstojnik nad njima nekada (Jahve bio s njim!).  <span class="brojRetka" id="21">21</span>Mešelemjin sin Zaharija bio je vratar na vratima Šatora sastanka.  <span class="brojRetka" id="22">22</span>Svih izabranih vratara pragova bilo je dvjesta i dvanaest. Bili su upisani u rodovnike u svojim selima. Postavili su ih u službu David i vidjelac Samuel zbog njihove vjernosti.  <span class="brojRetka" id="23">23</span>Oni i njihovi sinovi čuvali su stražu na vratima doma Jahvina, doma Šatora.  <span class="brojRetka" id="24">24</span>Vratari su stajali na četiri strane: na istoku, na zapadu, na sjeveru i na jugu.  <span class="brojRetka" id="25">25</span>Njihova braća po selima dolazila su od vremena do vremena da im se pridruže po sedam dana.  <span class="brojRetka" id="26">26</span>Samo su četiri vratarska predstojnika bila neprestano u službi. Bili su leviti, postavljeni nad sobama i nad riznicama Božjega doma.  <span class="brojRetka" id="27">27</span>Noćivali su oko Božjega doma jer im je bila dužnost da stražare i da otključavaju svako jutro.</p><p class="pocetakParagrafa"> <span class="brojRetka" id="28">28</span>Neki su od njih bili odgovorni za bogoslužno posuđe. Prebrojavali su ga kad bi ga unosili i kad bi ga iznosili.  <span class="brojRetka" id="29">29</span>Neki su se od njih brinuli za pokućstvo, sve posvećene stvari, fino brašno, vino, ulje, tamjan i miomirise;  <span class="brojRetka" id="30">30</span>a neki od svećeničkih sinova miješali su pomast od miomirisa.</p><p class="pocetakParagrafa"> <span class="brojRetka" id="31">31</span>Matitja, jedan od levita, prvenac Šaluma Korahovca, brinuo se za stvari koje se peku na tavi.  <span class="brojRetka" id="32">32</span>Neki od Kehatovaca, njihove braće, bili su odgovorni za kruhove što se postavljaju svake subote.</p><p class="pocetakParagrafa"> <span class="brojRetka" id="33">33</span>Oni su bili i pjevači, glavari levitskih obitelji. Kad su bili slobodni, živjeli su u hramskim sobama, jer su dan i noć bili na dužnosti.</p><p class="pocetakParagrafa"> <span class="brojRetka" id="34">34</span>To su bili glavari levitskih obitelji prema svom srodstvu. Ti su poglavari živjeli u Jeruzalemu.</p><p class="noviRedak"> <h3>9. DAVIDOV PRETHODNIK ŠAUL</h3><h4>Šaulovo rodoslovlje</h4><p class="pocetakParagrafa"> <span class="brojRetka" id="35">35</span>U Gibeonu su živjeli: Gibeonov otac Jeiel, čijoj je ženi bilo ime Maaka.  <span class="brojRetka" id="36">36</span>Sin mu je prvenac bio Abdon, pa Sur, Kiš, Baal, Ner, Nadab,  <span class="brojRetka" id="37">37</span>Gedor, Ahjo, Zaharija i Miklot.  <span class="brojRetka" id="38">38</span>Miklot rodi Šimeama. I oni su živjeli u Jeruzalemu, naprama svojoj braći.</p><p class="pocetakParagrafa"> <span class="brojRetka" id="39">39</span>Ner rodi Kiša; a Kiš rodi Šaula; Šaul rodi Jonatana, Malki-Šuu, Abinadaba i Ešbaala.  <span class="brojRetka" id="40">40</span>Jonatanov je sin bio Merib Baal. Merib Baal rodi Miku.  <span class="brojRetka" id="41">41</span>Mikini su sinovi bili: Piton, Melek, Tahrea i Ahaz.  <span class="brojRetka" id="42">42</span>Ahaz rodi Jaru; Jara rodi Alemeta, Azmaveta i Zimrija; Zimri rodi Mosu.  <span class="brojRetka" id="43">43</span>Mosa rodi Binu; njegov je sin bio Rafaja, njegov sin Elasa, njegov sin Asel.  <span class="brojRetka" id="44">44</span>Asel je imao šest sinova, kojima su imena: Azrikam, Bokru, Jišmael, Šearja, Obadja i Hanan; to su Aselovi sinovi.</p></p>