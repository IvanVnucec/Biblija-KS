<h3>5. PREKOJORDANSKA PLEMENA</h3><h4>Ruben</h4><p class="pocetakParagrafa"> <span class="brojRetka" id="1">1</span>Sinovi Izraelova prvenca Rubena. On je doista bio prvenac; ali kad je oskvrnuo očevu postelju, njegovo je pravo prvorodstva bilo dano sinovima Izraelova sina Josipa, ali im nije bilo upisano u rodovnik,  <span class="brojRetka" id="2">2</span>jer je Juda nadvladao među braćom, a od njega se rodio knez. Ipak je pravo prvorodstva pripalo Josipu.  <span class="brojRetka" id="3">3</span>Sinovi Izraelova prvenca Rubena bili su: Henok, Falu, Hesron i Karmi.</p><p class="noviRedak"> <h4>Joel</h4><p class="pocetakParagrafa"> <span class="brojRetka" id="4">4</span>Joelovi sinovi: njegov sin Šemaja, njegov sin Gog, njegov sin Šimej,  <span class="brojRetka" id="5">5</span>njegov sin Mika, njegov sin Reaja, njegov sin Baal,  <span class="brojRetka" id="6">6</span>njegov sin Beera, koga je odveo u sužanjstvo asirski kralj Tiglat Pileser; on je bio poglavar Rubenova plemena.</p><p class="pocetakParagrafa"> <span class="brojRetka" id="7">7</span>Njegovoj braći, po obiteljima, kad su se zapisali u plemenski rodovnik po naraštajima, bio je poglavar Jeiel, Zaharija,  <span class="brojRetka" id="8">8</span>Bela, sin Azazov, sin Šemin, sin Joelov.</p><p class="noviRedak"> <h4>Rubenova naseobina</h4><p class="pocetakParagrafa">On je živio u Aroeru i do Neba i Baal Meona.  <span class="brojRetka" id="9">9</span>Prema istoku njegova se zemlja prostirala do ulaza u pustinju, od rijeke Eufrata, jer mu se stoka umnožila u gileadskoj zemlji.</p><p class="pocetakParagrafa"> <span class="brojRetka" id="10">10</span>Za Šaulovih vremena vojevali su s Hagrijcima, koji su izginuli od njihove ruke; tako su se naselili u njihove šatore po svemu istočnom području od Gileada.</p><p class="noviRedak"> <h4>Gad</h4><p class="pocetakParagrafa"> <span class="brojRetka" id="11">11</span>Gadovi su sinovi živjeli blizu njih u bašanskoj zemlji do Salke.  <span class="brojRetka" id="12">12</span>Poglavar je bio Joel, a drugi Šafan, pa Janaj i Šafat u Bašanu.</p><p class="pocetakParagrafa"> <span class="brojRetka" id="13">13</span>Njihova su braća po svojim rodovima bila: Mihael, Mešulam, Šeba, Joraj, Jakan, Zija, Eber, sedmorica.</p><p class="pocetakParagrafa"> <span class="brojRetka" id="14">14</span>To su bili sinovi Abihajila, sina Hurija, sina Jaroaha, sina Gileada, sina Mihaela, sina Ješišaja, sina Jahdona, sina Buza.  <span class="brojRetka" id="15">15</span>Ahi, sin Abdiela, Gunijeva sina, bio je poglavar njihova roda.</p><p class="pocetakParagrafa"> <span class="brojRetka" id="16">16</span>Živjeli su u Gileadu i u njihovim zaseocima te po svim šaronskim pašnjacima do njihovih krajeva.  <span class="brojRetka" id="17">17</span>Svi su bili zapisani u plemenski rodovnik za vremena judejskoga kralja Jotama i za vremena izraelskoga kralja Jeroboama.</p><p class="pocetakParagrafa"> <span class="brojRetka" id="18">18</span>Rubenovih i Gadovih sinova, i polovine Manašeova plemena, hrabrih junaka koji su nosili štit i mač te zapinjali lûk i bili vješti boju, bijaše četrdeset tisuća sedam stotina i šezdeset vojnika.  <span class="brojRetka" id="19">19</span>Ratovali su protiv Hagrijaca, Iturejaca, Nafišejaca i Nodabejaca.  <span class="brojRetka" id="20">20</span>U boju su zavapili k Bogu i on ih je uslišao jer su se pouzdali u nj: potpomognuti su protiv neprijatelja te su im predani u ruke Hagrijci sa svim njihovim saveznicima.  <span class="brojRetka" id="21">21</span>Zaplijenili su njihovu stoku – pedeset tisuća deva, dvije stotine i pedeset tisuća ovaca i koza i dvije tisuće magaraca – i odveli u ropstvo sto tisuća ljudi.  <span class="brojRetka" id="22">22</span>Pobijenih je mnogo palo, jer je taj boj bio od Boga; onda se naseliše na njihovo mjesto do sužanjstva.</p><p class="noviRedak"> <h4>Pola Manašeova plemena</h4><p class="pocetakParagrafa"> <span class="brojRetka" id="23">23</span>Sinovi polovine Manašeova plemena nastanili su se u toj zemlji od Bašana do Baal Hermona i Šenira i do Hermonske gore. I bijahu se umnožili.</p><p class="pocetakParagrafa"> <span class="brojRetka" id="24">24</span>Ovo su bili poglavari njihovih rodova: Efer, Jiši, Eliel, Azriel, Jeremija, Hodavja i Jahdiel, hrabri junaci i ugledni muževi: poglavari u svojim rodovima.</p><p class="pocetakParagrafa"> <span class="brojRetka" id="25">25</span>Ali kad su se iznevjerili Bogu svojih otaca i odali se preljubu s bogovima naroda one zemlje koje je Bog iskorijenio pred njima,  <span class="brojRetka" id="26">26</span>probudio je Izraelov Bog neprijateljstvo asirskoga kralja Pula i neprijateljstvo asirskoga kralja Tiglat Pilesera. Oni su odveli u sužanjstvo Rubenovo i Gadovo pleme i polovinu Manašeova plemena. Doveli su ih u Helah, Habor i Haru i na Gozansku rijeku do današnjega dana.</p><p class="noviRedak"> <h3>6. LEVI</h3><h4>Rodoslovlje velikih svećenika</h4><p class="pocetakParagrafa"> <span class="brojRetka" id="27">27</span>Levijevi su sinovi bili: Geršom, Kehat i Merari.  <span class="brojRetka" id="28">28</span>Kehatovi sinovi: Amram, Jishar, Hebron i Uziel.  <span class="brojRetka" id="29">29</span>Amramovi sinovi: Aron, Mojsije i Mirjam. Aronovi sinovi: Nabad i Abihu, Eleazar i Itamar.  <span class="brojRetka" id="30">30</span>Eleazar rodi Pinhasa; Pinhas rodi Abišuu;  <span class="brojRetka" id="31">31</span>Abišua rodi Bukija; Buki rodi Uziju;  <span class="brojRetka" id="32">32</span>Uzija rodi Zerahju; Zerahja rodi Merajota;  <span class="brojRetka" id="33">33</span>Merajot rodi Amarju; Amarja rodi Ahituba;  <span class="brojRetka" id="34">34</span>Ahitub rodi Sadoka; Sadok rodi Ahimaasa;  <span class="brojRetka" id="35">35</span>Ahimaas rodi Azarju; Azarja rodi Johanana;  <span class="brojRetka" id="36">36</span>Johanan rodi Azarju, koji je bio svećenik u Hramu što ga je sagradio Salomon u Jeruzalemu.  <span class="brojRetka" id="37">37</span>Azarja rodi Amarju; Amarja rodi Ahituba;  <span class="brojRetka" id="38">38</span>Ahitub rodi Sadoka; Sadok rodi Šaluma;  <span class="brojRetka" id="39">39</span>Šalum rodi Hilkiju; Hilkija rodi Azarju;  <span class="brojRetka" id="40">40</span>Azarja rodi Seraju; Seraja rodi Josadaka.  <span class="brojRetka" id="41">41</span>Josadak je otišao kad je Jahve odveo u sužanjstvo Judu i Jeruzalem Nabukodonozorovom rukom.</p></p></p></p></p></p>