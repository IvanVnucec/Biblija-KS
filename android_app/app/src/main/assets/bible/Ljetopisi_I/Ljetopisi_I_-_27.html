<h4>Vojničko i civilno uređenje</h4><p class="pocetakParagrafa"> <span class="brojRetka" id="1">1</span>Izraelovi sinovi po svome broju. Poglavari porodica, tisućnici, stotnici i nadzornici služili su kralju u svakom poslu. U redovima su dolazili i odlazili od mjeseca do mjeseca, u svim godišnjim mjesecima; svaki je red imao dvadeset i četiri tisuće ljudi.</p><p class="pocetakParagrafa"> <span class="brojRetka" id="2">2</span>Nad prvim je redom, prvoga mjeseca, bio Zabdielov sin Jašobam. U svom je redu imao dvadeset i četiri tisuće ljudi.  <span class="brojRetka" id="3">3</span>Pripadao je Peresovim sinovima i bio zapovjednik svih vojvoda u vojsci prvoga mjeseca.</p><p class="pocetakParagrafa"> <span class="brojRetka" id="4">4</span>Nad redom drugoga mjeseca bio je Ahošanin Dodaj, a predstojnik u njegovu redu bio je Mikelot. U svom je redu imao dvadeset i četiri tisuće ljudi.</p><p class="pocetakParagrafa"> <span class="brojRetka" id="5">5</span>Vojvoda treće vojske, trećega mjeseca, bio je sin svećenika Jojade, poglavar Benaja. U svom je redu imao dvadeset i četiri tisuće.  <span class="brojRetka" id="6">6</span>Taj je Benaja bio junak među tridesetoricom i nad tridesetoricom i u njegovu je redu bio sin mu Amizabad.</p><p class="pocetakParagrafa"> <span class="brojRetka" id="7">7</span>Četvrti, četvrtoga mjeseca, bio je Joabov brat Asahel, a za njim sin mu Zebadja. U svom je redu imao dvadeset i četiri tisuće.</p><p class="pocetakParagrafa"> <span class="brojRetka" id="8">8</span>Peti, petoga mjeseca, bio je vojvoda Jizrahanin Šamhut. U svom je redu imao dvadeset i četiri tisuće.  <span class="brojRetka" id="9">9</span>Šesti, šestoga mjeseca, bio je Ikešov sin Ira, Tekoanac. U svom je redu imao dvadeset i četiri tisuće.  <span class="brojRetka" id="10">10</span>Sedmi, sedmoga mjeseca, bio je Pelonjanin Heles od Efrajimovih sinova. U svom je redu imao dvadeset i četiri tisuće.  <span class="brojRetka" id="11">11</span>Osmi, osmoga mjeseca, bio je Hušaćanin Sibkaj, Zarhijevac. U svom je redu imao dvadeset i četiri tisuće.  <span class="brojRetka" id="12">12</span>Deveti, devetoga mjeseca, bio je Anatoćanin Abiezer, Benjaminovac. U svom je redu imao dvadeset i četiri tisuće.  <span class="brojRetka" id="13">13</span>Deseti, desetoga mjeseca, bio je Netofaćanin Mahraj, Zarhijevac. U svom je redu imao dvadeset i četiri tisuće.  <span class="brojRetka" id="14">14</span>Jedanaesti, jedanaestoga mjeseca, bio je Piratonjanin Benaja, Efrajimovac. U svom je redu imao dvadeset i četiri tisuće.  <span class="brojRetka" id="15">15</span>Dvanaesti, dvanaestoga mjeseca, bio je Netofaćanin Heldaj, Otnielovac. U svom je redu imao dvadeset i četiri tisuće.</p><p class="pocetakParagrafa"> <span class="brojRetka" id="16">16</span>Nad Izraelovim plemenima bili su knezovi: nad Rubenovim Zikrijev sin knez Eliezer; nad Šimunovim Maakin sin Šefatja;  <span class="brojRetka" id="17">17</span>nad Levijevim Kemuelov sin Hašabja; nad Aronovim Sadok;  <span class="brojRetka" id="18">18</span>nad Judinim Elihu od Davidove braće; nad Jisakarovim Mihaelov sin Omri;  <span class="brojRetka" id="19">19</span>nad Zebulunovim Obadjin sin Jišmaja; nad Naftalijevim Azrielov sin Jerimot.  <span class="brojRetka" id="20">20</span>Nad Efrajimovim sinovima Azazjin sin Hošea; nad polovinom Manašeova plemena Pedajin sin Joel,  <span class="brojRetka" id="21">21</span>nad drugom polovinom Manašeova plemena u Gileadu Zaharijin sin Jido; nad Benjaminom Abnerov sin Jaasiel;  <span class="brojRetka" id="22">22</span>nad Danom Jerohamov sin Azarel. To su bili knezovi izraelskih plemena.</p><p class="pocetakParagrafa"> <span class="brojRetka" id="23">23</span>Ali David nije dao izbrojiti onih kojima bijaše dvadeset godina i manje, jer Jahve bijaše rekao da će umnožiti Izraelce kao nebeske zvijezde.  <span class="brojRetka" id="24">24</span>Sarvijin je sin Joab počeo vršiti popis, ali ga nije dovršio. Stoga je Srdžba došla na Izrael i zato taj broj nije bio primljen u brojčani izvještaj Ljetopisa kralja Davida.</p><p class="pocetakParagrafa"> <span class="brojRetka" id="25">25</span>Nadstojnik nad kraljevim blagom bio je Adielov sin Azmavet, a nadstojnik za blago u zemlji, u gradovima, selima i tvrđavama, bio je Uzijin sin Jonatan.  <span class="brojRetka" id="26">26</span>Nadstojnik nad poljskim radnicima koji su obrađivali zemlju bio je Kelubov sin Ezri.  <span class="brojRetka" id="27">27</span>Nadstojnik nad vinogradarima Ramaćanin Šimej. Nadstojnik nad vinogradarskim klijetima bio je Šifmejac Zabdi.  <span class="brojRetka" id="28">28</span>Nadstojnik nad maslinama i dudovima što su po Šefeli bio je Gederac Hanan; nadstojnik nad skladištima ulja Joaš.  <span class="brojRetka" id="29">29</span>Nadstojnik nad govedima što su pasla u Šaronu bio je Šaronac Šitraj. Nadstojnik nad krupnom stokom u dolinama bio je Edlajev sin Šafat.  <span class="brojRetka" id="30">30</span>Nadstojnik nad devama Jišmaelac Obil. Nadstojnik nad magaricama Meronoćanin Jehdeja.  <span class="brojRetka" id="31">31</span>Nadstojnik nad ovcama i kozama Hagrijac Jaziz. Svi su oni bili nadstojnici nad imanjem kralja Davida.</p><p class="pocetakParagrafa"> <span class="brojRetka" id="32">32</span>Savjetnik je bio Davidov stric Jonatan, mudar čovjek; bio je i književnik; a Hakmonijev sin Jehiel bio je s kraljevim sinovima.  <span class="brojRetka" id="33">33</span>Ahitofel je bio kraljev savjetnik, Arkijac Hušaj kraljev prijatelj.  <span class="brojRetka" id="34">34</span>Ahitofela su naslijedili Benajin sin Jojada i Ebjatar, kraljev je vojvoda bio Joab.</p>