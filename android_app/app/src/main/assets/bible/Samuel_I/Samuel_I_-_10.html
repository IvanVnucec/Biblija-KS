<p class="pocetakParagrafa"> <span class="brojRetka" id="1">1</span>Tada Samuel uze uljanicu s uljem te je izli na glavu Šaulu; zatim ga poljubi i reče:</p><p class="pocetakParagrafa">»Ovim te Jahve pomazao za kneza nad svojim narodom Izraelom. Ti ćeš vladati nad narodom Jahvinim i izbavit ćeš ga iz ruke njegovih neprijatelja unaokolo. I evo ti znaka da te Jahve pomazao za kneza nad svojom baštinom.  <span class="brojRetka" id="2">2</span>Kad odeš sada od mene, naći ćeš dva čovjeka kod Rahelina groba, na granici zemlje Benjaminove, u Selsahu. Oni će ti reći: ‘Našle su se magarice koje si pošao tražiti; i gle, tvoj je otac zaboravio na magarice, a zabrinut je za vas i govori: Što da učinim za svoga sina?’  <span class="brojRetka" id="3">3</span>A kad odeš odande dalje i dođeš do Taborskog Hrasta, srest ćeš ondje tri čovjeka koja će ići gore k Bogu u Betel. Jedan će nositi tri jareta, drugi tri okrugla kruha, a treći mijeh vina.  <span class="brojRetka" id="4">4</span>Oni će te pozdraviti i dat će ti dva kruha, a ti ih primi iz njihove ruke.  <span class="brojRetka" id="5">5</span>Poslije toga doći ćeš u Gibeu Božju (gdje se nalazi filistejski stup). Kad uđeš u grad, namjerit ćeš se na povorku proroka koji će silaziti s uzvišice, a pred njima harfe, bubnjevi, frule i citre; oni će biti u proročkom zanosu.  <span class="brojRetka" id="6">6</span>Tada će na te sići duh Jahvin te ćeš pasti u proročki zanos s njima i promijenit ćeš se u drugog čovjeka.  <span class="brojRetka" id="7">7</span>A kad ti se ispune ti znakovi, onda čini kako ti se prilika pruži jer je Bog s tobom.  <span class="brojRetka" id="8">8</span>Zatim ćeš sići preda mnom u Gilgal i ja ću sići k tebi da prinesem žrtve paljenice i žrtve pričesnice. Sedam dana čekaj dok ne dođem k tebi i ne poučim te što ćeš činiti.«</p><p class="noviRedak"> <h4>Šaulov povratak</h4><p class="pocetakParagrafa"> <span class="brojRetka" id="9">9</span>Čim je Šaul okrenuo leđa da ode od Samuela, Bog mu promijeni srce i svi se oni znakovi ispuniše u onaj dan.  <span class="brojRetka" id="10">10</span>Kad su, naime, došli u Gibeu, gle, dođe mu ususret povorka proroka i duh Božji siđe na njega te on pade u proročki zanos usred njih.  <span class="brojRetka" id="11">11</span>I kad su ga svi koji ga poznavahu otprije vidjeli gdje prorokuje s prorocima, počeše govoriti jedan drugome: »Što se to dogodilo sa sinom Kiševim? Zar je Šaul među prorocima?«  <span class="brojRetka" id="12">12</span>A jedan od njih odvrati i reče: »A tko je njihov otac?« Otuda je nastala poslovica: »Zar je i Šaul među prorocima?«</p><p class="pocetakParagrafa"> <span class="brojRetka" id="13">13</span>Kad je prošao njegov zanos, Šaul se vrati kući.  <span class="brojRetka" id="14">14</span>A Šaulov stric upita njega i njegova momka: »Kamo ste išli?« A Šaul odgovori: »Da tražimo magarice; a kad smo vidjeli da ih nema, otišli smo k Samuelu.«  <span class="brojRetka" id="15">15</span>A njegov ga stric zamoli: »Pripovijedaj mi što vam je rekao Samuel.«  <span class="brojRetka" id="16">16</span>A Šaul odgovori svome stricu: »Rekao nam je da su se našle magarice.« Ali mu ništa ne reče o kraljevskoj časti koju mu je prorekao Samuel.</p><p class="noviRedak"> <h4>Šaul ždrijebom određen za kralja</h4><p class="pocetakParagrafa"> <span class="brojRetka" id="17">17</span>Poslije toga Samuel sazva narod pred Jahvu u Mispu  <span class="brojRetka" id="18">18</span>i reče sinovima Izraelovim: »Ovako govori Jahve: ‘Ja sam izveo Izraela iz Egipta i izbavio sam vas iz egipatske ruke i iz ruke svih kraljevstava koja su vas tlačila.  <span class="brojRetka" id="19">19</span>A vi ste danas odbacili svoga Boga, onoga koji vas je izbavljao od svih vaših zala i svih vaših nevolja i rekli ste mu: Ne, nego postavi kralja nad nama!’ Zato sada stanite pred Jahvom po svojim plemenima i rodovima.«</p><p class="pocetakParagrafa"> <span class="brojRetka" id="20">20</span>Potom Samuel privede sva plemena Izraelova i ždrijeb pade na pleme Benjaminovo.  <span class="brojRetka" id="21">21</span>Zatim privede pleme Benjaminovo po rodovima i ždrijeb pade na Matrijev rod; a kad privede Matrijev rod, čovjeka po čovjeka, ždrijeb pade na Šaula, sina Kiševa; ali kad ga potražiše, ne nađoše ga.</p><p class="pocetakParagrafa"> <span class="brojRetka" id="22">22</span>Tada još jednom upitaše Jahvu: »Je li taj čovjek došao ovamo?« A Jahve odgovori: »Eno ga, sakrio se za tovarom.«  <span class="brojRetka" id="23">23</span>Otrčaše i dovedoše ga odande; a kad je stao usred naroda, bijaše glavom i ramenima viši od sviju.  <span class="brojRetka" id="24">24</span>Tada Samuel reče svemu narodu: »Vidite li koga je izabrao Jahve? Nema mu ravna u svemu narodu.« I sav narod uze klicati i vikati: »Živio kralj!«</p><p class="pocetakParagrafa"> <span class="brojRetka" id="25">25</span>Nato Samuel objavi narodu kraljevsko pravo i zapisa ga u knjigu koju položi pred Jahvu. Najposlije Samuel otpusti sav narod da ide svaki svojoj kući.</p><p class="pocetakParagrafa"> <span class="brojRetka" id="26">26</span>Šaul se također vrati kući u Gibeu, a s njim pođoše junaci kojima je Bog taknuo srce.  <span class="brojRetka" id="27">27</span>Ali neke ništarije rekoše: »Kako će nas taj spasiti?« I prezreše ga i ne donesoše mu nikakva dara.</p></p></p>