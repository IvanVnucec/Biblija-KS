<p class="pocetakParagrafa"> <span class="brojRetka" id="1">1</span>Trideset i šeste godine Asina kraljevanja navali izraelski kralj Baša na Judeju i stade utvrđivati Ramu da spriječi svako kretanje judejskom kralju Asi.  <span class="brojRetka" id="2">2</span>Asa tada uze srebra i zlata iz riznice doma Jahvina i kraljevskoga dvora i posla aramejskome kralju Ben-Hadadu, koji je stolovao u Damasku, i poruči mu:  <span class="brojRetka" id="3">3</span>»Neka bude savez između mene i tebe i između moga i tvoga oca. Evo, šaljem ti na dar srebra i zlata. Hajde, raskini savez s izraelskim kraljem Bašom da bi otišao od mene.«</p><p class="pocetakParagrafa"> <span class="brojRetka" id="4">4</span>Ben-Hadad posluša kralja Asu i posla svoje vojskovođe na izraelske gradove te oni pokoriše Ijon, Dan, Abel Majinu i sve Naftalijeve gradove-skladišta.  <span class="brojRetka" id="5">5</span>A kada to Baša dozna, presta utvrđivati Ramu i obustavi posao.  <span class="brojRetka" id="6">6</span>Tada kralj Asa sazva sve Judejce i oni odnesoše kamenje i drvo kojima je Baša utvrđivao Ramu, pa time utvrdiše Gebu i Mispu.</p><p class="pocetakParagrafa"> <span class="brojRetka" id="7">7</span>U to vrijeme dođe vidjelac Hanani k judejskom kralju Asi i reče mu: »Budući da si se oslonio na aramejskoga kralja, a nisi se oslonio na Jahvu, Boga svoga, vojska aramejskoga kralja izmakla ti je iz ruke.  <span class="brojRetka" id="8">8</span>Nisu li Etiopljani i Libijci imali silne čete s vrlo mnogo bojnih kola i konjanika? Pa kad si se oslonio na Jahvu, predao ti ih je u ruke.  <span class="brojRetka" id="9">9</span>Jer Jahve svojim očima gleda po svoj zemlji da bi se ohrabrili oni kojima je srce iskreno prema njemu. Ludo si u tome radio, zato će se od sada dizati ratovi na te.«  <span class="brojRetka" id="10">10</span>Tada se Asa razgnjevi na vidioca i baci ga u tamnicu, jer se razjario na nj. U to je vrijeme Asa potlačio i neke iz naroda.</p><p class="noviRedak"> <h4>Asin svršetak</h4><p class="pocetakParagrafa"> <span class="brojRetka" id="11">11</span>I eto, Asina djela, od prvoga do posljednjeg, zapisana su u Knjizi o judejskim i izraelskim kraljevima.  <span class="brojRetka" id="12">12</span>Razbolio se trideset i devete godine kraljevanja, od nogu, te mu se bolest veoma pogoršala, ali ni u bolesti nije tražio Jahvu, nego liječnike.  <span class="brojRetka" id="13">13</span>Tako Asa počinu sa svojim ocima i umrije četrdeset i prve godine svoga kraljevanja.  <span class="brojRetka" id="14">14</span>Sahranili su ga u grobnici koju bijaše iskopao sebi u Davidovu gradu i položili ga na odar što ga bijaše napunio miomirisima i mastima, zgotovljenima mastilačkom vještinom, i spalili mu ih vrlo mnogo.</p></p>