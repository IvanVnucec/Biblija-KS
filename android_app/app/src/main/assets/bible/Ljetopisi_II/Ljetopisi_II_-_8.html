<h4>Završetak gradnje</h4><p class="pocetakParagrafa"> <span class="brojRetka" id="1">1</span>A kad je prošlo dvadeset godina, za koliko je vremena Salomon podigao Jahvin dom i svoj dvor,  <span class="brojRetka" id="2">2</span>posagradio je Salomon gradove, koje je dao Salomonu Hiram, i naselio ondje Izraelove sinove.  <span class="brojRetka" id="3">3</span>Potom otiđe Salomon na Sopski Hamat i osvoji ga.  <span class="brojRetka" id="4">4</span>Sagradi Tadmor u pustinji i svakojaka mjesta za skladišta u Hamatu.  <span class="brojRetka" id="5">5</span>Sagradi i Gornji Bet Horon i Donji Bet Horon, tvrde gradove sa zidovima, vratima i prijevornicama;  <span class="brojRetka" id="6">6</span>i Baalat, i sve gradove u kojima je imao skladišta, sve gradove za bojna kola i gradove za konjanike i što je god Salomon zaželio da gradi u Jeruzalemu i na Libanonu i po svoj zemlji svojega kraljevstva.</p><p class="pocetakParagrafa"> <span class="brojRetka" id="7">7</span>Svim preostalim Hetitima, Amorejcima, Perižanima, Hivijcima i Jebusejcima, koji nisu bili Izraelci,  <span class="brojRetka" id="8">8</span>sinovima njihovim koji ostadoše iza njih u zemlji i koje Izraelci nisu zatrli – Salomon nametnu tlaku do današnjega dana.  <span class="brojRetka" id="9">9</span>Sinove Izraelove nije Salomon pretvarao u robove za posao, nego su bili vojnici, zapovjednici njegovih štitonoša i zapovjednici bojnih kola i konjaništva.  <span class="brojRetka" id="10">10</span>Bili su poglavari nad upravnicima, kojih je kralj Salomon imao dvjesta i pedeset, i upravljali su narodom.</p><p class="pocetakParagrafa"> <span class="brojRetka" id="11">11</span>Salomon preseli i faraonovu kćer iz Davidova grada u kuću koju joj bijaše sagradio, jer je mislio: »Neće moja žena živjeti u dvoru izraelskoga kralja Davida, jer je svet otkako je u nj došao kovčeg Jahvin.«</p><p class="pocetakParagrafa"> <span class="brojRetka" id="12">12</span>Tada Salomon poče prinositi paljenice Jahvi na Jahvinu žrtveniku što ga bijaše sagradio pred trijemom,  <span class="brojRetka" id="13">13</span>i to koliko je trebalo iz dana u dan da prinese po Mojsijevoj zapovijedi, u subote, i na mlađake, i na blagdane tri puta u godini, na Blagdan beskvasnih kruhova, i na Blagdan sedmica, i na Blagdan sjenica.  <span class="brojRetka" id="14">14</span>Postavio je, po uredbi oca Davida, svećeničke redove po njihovoj službi i levitske po njihovim dužnostima da pjevaju hvale i da služe pred svećenicima, koliko treba iz dana u dan, i vratare po njihovim redovima na svakim vratima, jer je takva bila zapovijed Božjega čovjeka Davida.  <span class="brojRetka" id="15">15</span>Nisu odstupili od kraljeve zapovijedi za svećenike i levite ni u čemu, ni za riznice.  <span class="brojRetka" id="16">16</span>Tako se svršio sav Salomonov posao od dana kad je bio zasnovan dom Jahvin pa dokle ga god nije dovršio. Tako bijaše dovršen dom Jahvin.</p><p class="noviRedak"> <h4>Salomonova slava</h4><p class="pocetakParagrafa"> <span class="brojRetka" id="17">17</span>Tada je Salomon otišao u Esjon-Geber i u Elat na morskoj obali u zemlji edomskoj.  <span class="brojRetka" id="18">18</span>A Hiram mu je poslao po slugama lađe i mornare vične moru te su otišli sa Salomonovim slugama u Ofir; uzeše odande četiri stotine i pedeset talenata zlata i donesoše ih kralju Salomonu.</p><p class="noviRedak"> </p></p>