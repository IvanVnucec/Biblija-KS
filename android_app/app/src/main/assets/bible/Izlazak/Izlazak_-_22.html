<p class="pocetakParagrafa"> <span class="brojRetka" id="1">1</span>Ako se lopov zateče gdje probija zid, pa mu se zada smrtan udarac, njegovu krv ne treba osvećivati.  <span class="brojRetka" id="2">2</span>No ako je već izišlo sunce, njegovu krv treba osvetiti. Lopov mora štetu nadoknaditi. Ako nema ništa, njega za njegovu krađu treba prodati.  <span class="brojRetka" id="3">3</span>Nađe li se ukradeno živinče živo u njegovu vlasništvu – goveče, magare ili koja glava sitne stoke – treba da ga plati dvostruko.«</p><p class="noviRedak"> <h4>Propisi o odšteti</h4><p class="pocetakParagrafa"> <span class="brojRetka" id="4">4</span>»Tko opustoši njivu ili vinograd pustivši svoju stoku da obrsti tuđe, neka nadoknadi onim što najbolje nađe na svojoj njivi i u svome vinogradu.</p><p class="pocetakParagrafa"> <span class="brojRetka" id="5">5</span>Tko zapali vatru pa ona zahvati drač te izgori žito u snopu, u klasu ili na njivi, onaj tko je vatru zapalio mora štetu nadoknaditi.</p><p class="pocetakParagrafa"> <span class="brojRetka" id="6">6</span>Kad tko položi kod znanca novac ili stvari na čuvanje, pa budu pokradene iz njegove kuće, ako se lopov pronađe, mora dvostruko platiti.  <span class="brojRetka" id="7">7</span>Ako se lopov ne pronađe, vlasnik kuće neka se primakne k Bogu, da se dokaže kako on nije spustio svoje ruke na dobra svoga bližnjega.</p><p class="pocetakParagrafa"> <span class="brojRetka" id="8">8</span>Za svaki prekršaj pronevjere – radilo se o govečetu, magaretu, sitnoj stoci, odjeći ili bilo kojoj izgubljenoj stvari za koju se ustvrdi: to je ono! – treba spor iznijeti pred Boga. Onaj koga Bog proglasi krivim neka plati dvostruko drugome.</p><p class="pocetakParagrafa"> <span class="brojRetka" id="9">9</span>Kad tko povjeri svome susjedu magare, goveče, glavu sitne stoke ili bilo kakvo živinče, pa ono ugine, osakati se ili ga tko odvede a da ne bude svjedoka,  <span class="brojRetka" id="10">10</span>zakletva pred Jahvom neka odluči među obojicom je li čuvar posegao za dobrom svoga bližnjega ili nije. Neka je vlasniku to dovoljno, a čuvar nije dužan da nadoknađuje.  <span class="brojRetka" id="11">11</span>Nađe li se da je on ukrao, mora štetu nadoknaditi.  <span class="brojRetka" id="12">12</span>Ako ga zvijer razdere, neka ga donese za dokaz, tako da za razderano ne daje odštete.  <span class="brojRetka" id="13">13</span>Kad tko posudi živinu od svoga susjeda, pa se ona osakati ili ugine dok joj vlasnik nije bio s njom, neka plati odštetu.  <span class="brojRetka" id="14">14</span>Je li vlasnik bio s njom, odštete mu ne daje; ali ako je bila unajmljena, neka dođe po svoju nadnicu.«</p><p class="noviRedak"> <h4>Ćudoredni zakoni</h4><p class="pocetakParagrafa"> <span class="brojRetka" id="15">15</span>»Ako tko zavede djevojku koja nije zaručena i s njom legne, neka za nju dadne ženidbenu procjenu i uzme je za ženu.  <span class="brojRetka" id="16">16</span>Ako njezin otac odbije da mu je dadne, zavodnik mora odmjeriti srebra u vrijednosti ženidbene procjene za djevojku.</p><p class="pocetakParagrafa"> <span class="brojRetka" id="17">17</span>Ne dopuštaj da vračarica živi!</p><p class="pocetakParagrafa"> <span class="brojRetka" id="18">18</span>Tko bi god sa živinom legao, treba ga kazniti smrću.</p><p class="pocetakParagrafa"> <span class="brojRetka" id="19">19</span>Tko bi prinosio žrtve kojemu kumiru – osim Jahvi jedinom – neka bude izručen prokletstvu, potpuno uništen.</p><p class="pocetakParagrafa"> <span class="brojRetka" id="20">20</span>Ne tlači pridošlicu niti mu nanosi nepravde, jer ste i sami bili pridošlice u zemlji egipatskoj.  <span class="brojRetka" id="21">21</span>Ne cvilite udovice i siročeta!  <span class="brojRetka" id="22">22</span>Ako ih ucviliš i oni zavape k meni, sigurno ću njihove vapaje uslišati.  <span class="brojRetka" id="23">23</span>Moj će se gnjev raspaliti i mačem ću vas pogubiti. Tako će vam žene ostati udovice a djeca siročad.</p><p class="pocetakParagrafa"> <span class="brojRetka" id="24">24</span>Ako uzajmiš novca kome od moga naroda, siromahu koji je kod tebe, ne postupaj prema njemu kao lihvar! Ne nameći mu kamata!</p><p class="pocetakParagrafa"> <span class="brojRetka" id="25">25</span>Uzmeš li svome susjedu ogrtač u zalog, moraš mu ga vratiti prije zalaza sunca.  <span class="brojRetka" id="26">26</span>Ta to mu je jedini pokrivač kojim omata svoje tijelo i u kojem može leći. Ako k meni zavapi, uslišat ću ga jer sam ja milostiv!</p><p class="pocetakParagrafa"> <span class="brojRetka" id="27">27</span>Ne huli Boga i ne psuj glavara svoga naroda!</p><p class="pocetakParagrafa"> <span class="brojRetka" id="28">28</span>Ne oklijevaj s prinosima od svoga obilja s gumna i od svoga mladog vina! Meni daj prvorođenca od svojih sinova.  <span class="brojRetka" id="29">29</span>Isto učini sa svojim govedima i sitnom stokom: sedam dana neka ostane sa svojom majkom, a osmoga dana da si ga meni dao!</p><p class="pocetakParagrafa"> <span class="brojRetka" id="30">30</span>Budite narod meni posvećen! Zato nemojte jesti mesa od životinje koju je rastrgala zvjerad, nego je bacite paščadi!«</p></p></p>