<h4>Šator – Prebivalište</h4><p class="pocetakParagrafa"> <span class="brojRetka" id="1">1</span>»Prebivalište načini od deset zavjesa: od ljubičastog, crvenog i tamnocrvenog prediva i prepredenog lana. Na njima neka budu vezeni likovi kerubina – djelo umjetnika.  <span class="brojRetka" id="2">2</span>Dužina svake zavjese neka je dvadeset i osam lakata, neka joj je širina četiri lakta. Sve zavjese neka su iste mjere.  <span class="brojRetka" id="3">3</span>Pet zavjesa neka je sastavljeno jedna s drugom, a drugih pet zavjesa opet jedna s drugom.  <span class="brojRetka" id="4">4</span>Napravi petlje od ljubičaste vune pri rubu krajnje zavjese u sastavljenom komadu.  <span class="brojRetka" id="5">5</span>Napravi pedeset petlji na rubu jednoga sastavljenog komada od zavjesa, a pedeset pri rubu drugoga. Neka su petlje načinjene jedna spram druge.  <span class="brojRetka" id="6">6</span>Onda napravi pedeset kopča od zlata. Zavjese zatim kopčama sastavi jednu s drugom. Tako će Prebivalište biti jedna cjelina.</p><p class="pocetakParagrafa"> <span class="brojRetka" id="7">7</span>Načini zatim zavjese od kostrijeti za šator povrh Prebivališta. Načini ih jedanaest.  <span class="brojRetka" id="8">8</span>Neka duljina svake zavjese bude trideset lakata, a širina svake zavjese četiri lakta. Tih jedanaest zavjesa neka bude iste mjere.  <span class="brojRetka" id="9">9</span>Sastavi pet zavjesa napose, a onda opet drugih šest zavjesa napose. Šestu zavjesu podvostruči na pročelju šatora.  <span class="brojRetka" id="10">10</span>Ušij pedeset petlji na rubu jednoga sastavljenog komada od zavjesa, a pedeset na rubu drugoga.  <span class="brojRetka" id="11">11</span>Izradi pedeset kopča od mjedi, zapni kopče za petlje da sastaviš šator u cjelinu.</p><p class="pocetakParagrafa"> <span class="brojRetka" id="12">12</span>A kako će zavjese od šatora pretjecati, neka se polovina zavjesa što preostane spušta na zadnjem dijelu Prebivališta.  <span class="brojRetka" id="13">13</span>Od onoga što preteče na dužini šatorskih zavjesa neka po jedan lakat visi na obje strane svetoga šatora da ga zaklanja.</p><p class="pocetakParagrafa"> <span class="brojRetka" id="14">14</span>Napokon napravi šatoru pokrov od učinjenih i u crveno obojenih ovnujskih koža, a povrh njega pokrov od finih koža.</p><p class="pocetakParagrafa"> <span class="brojRetka" id="15">15</span>Trenice što će nauzgor stajati za Prebivalište napravi od bagremova drva.  <span class="brojRetka" id="16">16</span>Svaka trenica neka bude deset lakata duga, a lakat i pol široka.  <span class="brojRetka" id="17">17</span>Svaka trenica neka ima dva klina da je uspravno drže. Tako napravi na svakoj trenici za Prebivalište.  <span class="brojRetka" id="18">18</span>Trenice za Prebivalište postavi: dvadeset trenica s juga, prema podnevu;  <span class="brojRetka" id="19">19</span>onda pod dvadeset trenica napravi četrdeset podnožja od srebra, dva podnožja pod prvu trenicu za njezina dva klina, i tako redom, dva podnožja za dva klina svake sljedeće trenice.  <span class="brojRetka" id="20">20</span>Za drugu stranu Prebivališta, sa sjevera: dvadeset trenica  <span class="brojRetka" id="21">21</span>i četrdeset srebrnih podnožja, dva podnožja za dva klina prve trenice, i tako redom, dva podnožja za svaku trenicu.  <span class="brojRetka" id="22">22</span>Na stražnjoj strani Prebivališta, sa zapada, postavi šest trenica.  <span class="brojRetka" id="23">23</span>Napravi i dvije trenice za stražnje uglove Prebivališta.  <span class="brojRetka" id="24">24</span>Neka budu rastavljene pri dnu, ali na vrhu kod prvoga koluta neka budu sastavljene. Neka tako obadvije prave dva ugla.  <span class="brojRetka" id="25">25</span>Neka dakle bude osam trenica s njihovim srebrnim podnožjima: šesnaest podnožja, dva podnožja pod prvom trenicom, a dva opet podnožja pod svakom sljedećom trenicom.</p><p class="pocetakParagrafa"> <span class="brojRetka" id="26">26</span>Nadalje napravi priječnice od bagremova drva: pet njih za trenice s jedne strane Prebivališta,  <span class="brojRetka" id="27">27</span>a pet priječnica s druge strane Prebivališta; onda pet priječnica za trenice Prebivališta straga prema zapadu.  <span class="brojRetka" id="28">28</span>Srednja priječnica neka ide sredinom trenicâ s jednoga kraja na drugi.  <span class="brojRetka" id="29">29</span>Trenice obloži zlatom, a i kolutove za njih, kroz koje će se priječnice provlačiti, načini od zlata. Priječnice onda obloži zlatom.  <span class="brojRetka" id="30">30</span>Tako, dakle, podigni Prebivalište prema nacrtu koji ti je pokazan na brdu.«</p><p class="noviRedak"> <h4>Zastor</h4><p class="pocetakParagrafa"> <span class="brojRetka" id="31">31</span>»Napravi zavjesu od ljubičastog, crvenog i tamnocrvenog prediva i prepredenog lana. Neka su na njoj izvezeni kerubini.  <span class="brojRetka" id="32">32</span>Objesi je na četiri stupa od bagremova drva, zlatom obložena, s kopčama od zlata, a na četiri podnožja od srebra.  <span class="brojRetka" id="33">33</span>Objesi zavjesu za kvake. Onda unesi Kovčeg svjedočanstva tu za zavjesu. Neka ti tako zavjesa odjeljuje svetište od svetišta nad svetištima.  <span class="brojRetka" id="34">34</span>Stavi Pomirilište na Kovčeg svjedočanstva u svetinji nad svetinjama.  <span class="brojRetka" id="35">35</span>Postavi zatim stol van pred zavjesu, a svijećnjak na južnu stranu Prebivališta, prema stolu. Stol stavi na sjevernu stranu.  <span class="brojRetka" id="36">36</span>A na ulazu u Šator napravi zastorak od ljubičastog, crvenog i tamnocrvenog prediva i prepredenog lana – vezom izvezen.  <span class="brojRetka" id="37">37</span>Za zastorak isteši pet stupčića od bagremova drva pa ih obloži zlatom. Kopče za njih neka budu od zlata. Salij za njih pet podnožja od mjedi.«</p></p>