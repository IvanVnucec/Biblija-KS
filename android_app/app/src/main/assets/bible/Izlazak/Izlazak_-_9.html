<h4>Pomor stoke</h4><p class="pocetakParagrafa"> <span class="brojRetka" id="1">1</span>Tada Jahve reče Mojsiju: »Idi k faraonu i reci mu: Ovako poručuje Jahve, Bog Hebreja: ‘Pusti moj narod da ode i da mi štovanje iskaže.  <span class="brojRetka" id="2">2</span>Ako ga ne pustiš, nego ga i dalje budeš zadržavao,  <span class="brojRetka" id="3">3</span>ruka Jahvina udarit će strašnim pomorom po tvome blagu što je u polju: po konjima, magaradi, devama, krupnoj i sitnoj stoci.  <span class="brojRetka" id="4">4</span>Razlikovat će Jahve stoku Izraelaca od stoke Egipćana, tako da ništa što pripada Izraelcima neće stradati.’«  <span class="brojRetka" id="5">5</span>Jahve je odredio i vrijeme, rekavši: »Sutra će Jahve izvesti ovo u zemlji.«  <span class="brojRetka" id="6">6</span>Sutradan Jahve tako i učini. Sva stoka Egipćana ugine, a od stoke Izraelaca nije uginulo ni jedno grlo.  <span class="brojRetka" id="7">7</span>Faraon je istraživao i uvjerio se da od izraelske stoke nije uginulo ni jedno grlo. Ali je srce faraonovo ipak otvrdlo i nije pustio naroda.</p><p class="noviRedak"> <h4>Čirevi</h4><p class="pocetakParagrafa"> <span class="brojRetka" id="8">8</span>Reče Jahve Mojsiju i Aronu: »Zagrabite pune pregršti pepela iz peći, pa neka ga Mojsije pred faraonovim očima baci prema nebu.  <span class="brojRetka" id="9">9</span>Od toga će nastati sitna prašina po svoj zemlji egipatskoj, i na ljudima će i na životinjama izazivati otekline i stvarati čireve s kraja na kraj Egipta.«  <span class="brojRetka" id="10">10</span>Tako oni uzeše pepela iz peći i dođoše pred faraona. Onda Mojsije rasu pepeo prema nebu, a otekline s čirevima prekriše ljude i životinje.  <span class="brojRetka" id="11">11</span>Ni čarobnjaci se nisu mogli pojaviti pred Mojsijem, jer su i čarobnjaci, kao i ostali Egipćani, bili prekriveni čirevima.  <span class="brojRetka" id="12">12</span>Ali je Jahve otvrdnuo srce faraonu, pa on ne posluša Mojsija i Arona, kako je Jahve Mojsiju i rekao.</p><p class="noviRedak"> <h4>Tuča</h4><p class="pocetakParagrafa"> <span class="brojRetka" id="13">13</span>Tada Jahve reče Mojsiju: »Urani ujutro, iziđi pred faraona i reci mu: Ovako poručuje Jahve, Bog Hebreja: ‘Pusti narod da ode i da mi štovanje iskaže.  <span class="brojRetka" id="14">14</span>Ako ih ne pustiš, sva zla svoja navalit ću ovaj put na te, na tvoje službenike i tvoj puk, tako da spoznaš da nema nikoga na svoj zemlji kao što sam ja.  <span class="brojRetka" id="15">15</span>Da sam ruku svoju spustio i udario tebe i tvoj puk pomorom, nestalo bi te sa zemlje.  <span class="brojRetka" id="16">16</span>Poštedio sam te da ti pokažem svoju moć i da se hvali moje ime po svoj zemlji.  <span class="brojRetka" id="17">17</span>Ali se ti previše uzdižeš nad mojim narodom i priječiš mu da ode.  <span class="brojRetka" id="18">18</span>Sutra u ovo doba pustit ću tuču tako strašnu kakve u Egiptu još nije bilo otkad je postao do sada.  <span class="brojRetka" id="19">19</span>Zato naredi da pod krov utjeraju tvoje blago i sve što je vani, na otvorenu. Sve što se nađe u polju, bilo čovjek bilo živinče, ne bude li uvedeno unutra, poginut će kad tuča zaspe po njima.’«</p><p class="pocetakParagrafa"> <span class="brojRetka" id="20">20</span>Faraonovi službenici, koji su se pobojali Jahvina govora, utjeraju svoje sluge i svoje blago unutra.  <span class="brojRetka" id="21">21</span>Oni koji nisu marili za Jahvinu prijetnju ostave vani i svoje sluge i stoku.</p><p class="pocetakParagrafa"> <span class="brojRetka" id="22">22</span>Onda rekne Jahve Mojsiju: »Pruži ruku prema nebu da udari tuča po svoj zemlji egipatskoj: po ljudima, životinjama i svemu bilju u zemlji egipatskoj.«</p><p class="pocetakParagrafa"> <span class="brojRetka" id="23">23</span>Mojsije diže svoj štap prema nebu. Jahve zagrmje i pusti tuču i munje sastavi sa zemljom. Sipao je Jahve tuču po zemlji Egipćana.  <span class="brojRetka" id="24">24</span>Tuča je mlatila, kroz nju munje parale. Strahota se takva nije oborila na zemlju egipatsku otkako su ljudi u njoj.  <span class="brojRetka" id="25">25</span>Tuča pobi po svem Egiptu sve što je ostalo vani, ljude i životinje; uništi sve bilje po poljima i sva stabla poljska polomi.  <span class="brojRetka" id="26">26</span>Samo u gošenskom kraju, gdje su živjeli Izraelci, nije bilo tuče.</p><p class="pocetakParagrafa"> <span class="brojRetka" id="27">27</span>Faraon posla po Mojsija i Arona pa im reče: »Ovaj put priznajem da sam kriv. Jahve ima pravo, a ja i moj narod krivo.  <span class="brojRetka" id="28">28</span>Molite Jahvu da ustavi gromove i tuču, a ja ću vas pustiti da idete. Nećete više dugo ostati.«  <span class="brojRetka" id="29">29</span>»Kad iziđem iz grada«, reče mu Mojsije, »dići ću ruke prema Jahvi, pa će gromovi prestati, a ni tuče više neće biti, tako da znaš da zemlja pripada Jahvi.  <span class="brojRetka" id="30">30</span>Ali ni ti ni tvoji dvorani, znam ja, još se ne bojite Boga Jahve.«  <span class="brojRetka" id="31">31</span>I tako propade lan i ječam: jer ječam bijaše u klasu, a lan u cvatu.  <span class="brojRetka" id="32">32</span>Pšenica i raž nisu nastradali jer su ozima žita.</p><p class="pocetakParagrafa"> <span class="brojRetka" id="33">33</span>Otišavši od faraona, Mojsije iziđe iz grada i podigne ruke prema Jahvi. Prestane grmljavina i tuča, a ni kiša više nije padala na zemlju.  <span class="brojRetka" id="34">34</span>Kad je faraon vidio da je prestala grmljavina, tuča i kiša, opet padne u grijeh: i on i njegovi službenici opet otvrdnu srcem.  <span class="brojRetka" id="35">35</span>Otvrdnu srce faraonu i ne pusti on Izraelce, kako je Jahve i prorekao preko Mojsija.</p></p></p>