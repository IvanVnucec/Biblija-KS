<h4>U braku</h4><p class="pocetakParagrafa"> <span class="brojRetka" id="1">1</span>Tako i vi, žene, pokoravajte se svojim muževima: ako su neki od njih možda neposlušni Riječi, da i bez riječi budu pridobiveni življenjem vas žena,  <span class="brojRetka" id="2">2</span>pošto promotre vaše bogoljubno i čisto življenje.  <span class="brojRetka" id="3">3</span>Vaš nakit neka ne bude izvanjski – pletenje kose, kićenje zlatom ili oblačenje haljina.  <span class="brojRetka" id="4">4</span>Nego: čovjek skrovita srca, neprolazne ljepote, blaga i smirena duha. To je pred Bogom dragocjeno.  <span class="brojRetka" id="5">5</span>Tako su se doista i nekoć svete žene, zaufane u Boga, resile: pokoravale su se muževima.  <span class="brojRetka" id="6">6</span>Sara se tako pokori Abrahamu te ga nazva gospodarom. Njezina ste djeca ako činite dobro ne bojeći se nikakva zastrašivanja.</p><p class="pocetakParagrafa"> <span class="brojRetka" id="7">7</span>Tako i vi, muževi, obazrivo živite sa svojim ženama, kao sa slabijim spolom, te im iskazujte čast kao subaštinicima milosti Života da ne spriječite svojih molitava.</p><p class="noviRedak"> <h4>Prema subraći</h4><p class="pocetakParagrafa"> <span class="brojRetka" id="8">8</span>Napokon, budite svi jednodušni, puni suosjećanja i bratske ljubavi, milosrdni, ponizni!  <span class="brojRetka" id="9">9</span>Ne vraćajte zlo za zlo ni uvredu za uvredu! Naprotiv, blagoslivljajte jer ste na to i pozvani da baštinite blagoslov!</p><p class="noviRedak"> </p><p class="stih1"> <span class="brojRetka" id="10">10</span>Doista, tko želi ljubiti život</p><p class="stih2">i naužit se dana sretnih,</p><p class="stih1">nek suspregne jezik oda zla</p><p class="stih2">i usne od riječi prijevarnih;</p><p class="stih1"> <span class="brojRetka" id="11">11</span>zla nek se kloni, a čini dobro,</p><p class="stih2">mir neka traži i za njim ide:</p><p class="stih1"> <span class="brojRetka" id="12">12</span>jer oči Gospodnje gledaju pravedne,</p><p class="stih2">uši mu slušaju vapaje njihove,</p><p class="stih2">a lice se Gospodnje okreće protiv zločinaca.</p><p class="noviRedak"> </p><p class="pocetakParagrafa"> <span class="brojRetka" id="13">13</span>Pa tko da vam naudi ako revnujete za dobro?  <span class="brojRetka" id="14">14</span>Nego, morali i trpjeti zbog svoje pravednosti, blago vama! No ne bojte se njihova zastrašivanja i ne plašite se! <span class="brojRetka" id="15">15</span>Naprotiv, Gospodin – Krist neka vam bude svet, u srcima vašim, te budite uvijek spremni na odgovor svakomu koji od vas zatraži obrazloženje nade koja je u vama,  <span class="brojRetka" id="16">16</span>ali blago i s poštovanjem, dobre savjesti da oni koji ozloglašuju vaš dobar život u Kristu, upravo onim budu postiđeni za što vas potvaraju.  <span class="brojRetka" id="17">17</span>Ta uspješnije je trpjeti, ako je to Božja volja, čineći dobro, nego čineći zlo.</p><h4>Kristov primjer</h4><p class="stih1"> <span class="brojRetka" id="18">18</span>Doista,</p><p class="stih1">i Krist jednom za grijehe umrije,</p><p class="stih1">pravedan za nepravedne,</p><p class="stih1">da vas privede k Bogu –</p><p class="stih1">ubijen doduše u tijelu,</p><p class="stih1">ali oživljen u duhu.</p><p class="stih1"> <span class="brojRetka" id="19">19</span>U njemu otiđe i propovijedati</p><p class="stih1">duhovima u tamnici</p><p class="stih1"> <span class="brojRetka" id="20">20</span>koji bijahu nekoć nepokorni,</p><p class="stih1">kad ih ono Božja strpljivost iščekivaše,</p><p class="stih1">u vrijeme Noino,</p><p class="stih1">dok se gradila korablja</p><p class="stih1">u kojoj nekolicina,</p><p class="stih1">to jest osam duša,</p><p class="stih1">bî spašena vodom.</p><p class="stih1"> <span class="brojRetka" id="21">21</span>Njezin protulik, krštenje –</p><p class="stih1">ne odlaganje tjelesne nečistoće,</p><p class="stih1">nego molitva za dobru savjest</p><p class="stih1">upravljena Bogu –</p><p class="stih1">i vas sada spašava</p><p class="stih1">po uskrsnuću Isusa Krista</p><p class="stih1"> <span class="brojRetka" id="22">22</span>koji, uzašavši na nebo,</p><p class="stih1">jest zdesna Bogu,</p><p class="stih1">pošto mu bijahu pokoreni</p><p class="stih1">anđeli, vlasti i sile.</p></p>