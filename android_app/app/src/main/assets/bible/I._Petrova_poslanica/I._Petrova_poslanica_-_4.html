<p class="pocetakParagrafa"> <span class="brojRetka" id="1">1</span>Dakle, budući da je Krist trpio u tijelu, i vi se oboružajte istim mišljenjem – jer tko trpi u tijelu, okanio se grijeha –  <span class="brojRetka" id="2">2</span>da vrijeme što vam u tijelu još preostaje proživite ne više po ljudskim požudama, nego po Božjoj volji.  <span class="brojRetka" id="3">3</span>Dosta je uistinu što ste u prošlom vremenu vršili volju poganâ, hodeći u razvratnostima, požudama, pijančevanjima, pijankama, opijanjima i bezakoničkim idolopoklonstvima.  <span class="brojRetka" id="4">4</span>Stoga se čude što se ne slijevate u tu istu rijeku raskalašenosti te proklinju.  <span class="brojRetka" id="5">5</span>Polagat će oni račun Onomu tko je već spreman suditi žive i mrtve.  <span class="brojRetka" id="6">6</span>Zato je i mrtvima naviješteno evanđelje da osuđeni doduše po ljudsku, u tijelu, žive po Božju – u duhu.</p><p class="noviRedak"> <h4>Svršetak je blizu</h4><p class="pocetakParagrafa"> <span class="brojRetka" id="7">7</span>Približio se svršetak svega! Osvijestite se i otrijeznite za molitvu!  <span class="brojRetka" id="8">8</span>Prije svega imajte žarku ljubav jedni prema drugima jer ljubav pokriva mnoštvo grijeha! <span class="brojRetka" id="9">9</span>Gostoljubivo primajte jedni druge bez mrmljanja!  <span class="brojRetka" id="10">10</span>Jedni druge poslužujte – svatko po primljenom daru – kao dobri upravitelji različitih Božjih milosti!  <span class="brojRetka" id="11">11</span>Govori li tko? Neka govori kao riječi Božje! Poslužuje li tko? Neka poslužuje kao snagom koju daje Bog da se u svemu slavi Bog po Isusu Kristu, komu slava i vlast u vijeke vijekova! Amen.</p><p class="noviRedak"> <h4>Sažetak poslanice</h4><p class="pocetakParagrafa"> <span class="brojRetka" id="12">12</span>Ljubljeni! Ne čudite se požaru što bukti među vama da vas iskuša, kao da vam se događa štogod neobično!  <span class="brojRetka" id="13">13</span>Naprotiv, radujte se kao zajedničari Kristovih patnja da i o Objavljenju njegove slave mognete radosno klicati.  <span class="brojRetka" id="14">14</span>Pogrđuju li vas zbog imena Kristova, blago vama, jer Duh Slave, Duh Božji u vama počiva.  <span class="brojRetka" id="15">15</span>Tek neka nitko od vas ne trpi kao ubojica, ili kradljivac, ili zločinac, ili makar i kao nametljivac;  <span class="brojRetka" id="16">16</span>ako li kao kršćanin, neka se ne stidi, nego slavi Boga zbog tog imena.  <span class="brojRetka" id="17">17</span>Ta vrijeme je da započne Sud – od doma Božjega. No ako već od vas započinje, kakav je onda svršetak onih što nisu poslušni Božjem evanđelju?</p><p class="noviRedak"> </p><p class="stih1"> <span class="brojRetka" id="18">18</span>I ako se pravednik jedva spašava,</p><p class="stih2">opak i grešnik gdje da se pojavi?</p><p class="noviRedak"> </p><p class="pocetakParagrafa"> <span class="brojRetka" id="19">19</span>Stoga oni koji po volji Božjoj trpe, neka dobrim djelima povjere duše svoje vjernom Stvoritelju.</p></p></p>