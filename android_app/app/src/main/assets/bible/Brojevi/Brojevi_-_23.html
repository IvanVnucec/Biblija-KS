<p class="pocetakParagrafa"> <span class="brojRetka" id="1">1</span>I Bileam reče Balaku: »Ovdje mi načini sedam žrtvenika; ovdje mi pripravi sedam junaca i sedam ovnova.«  <span class="brojRetka" id="2">2</span>Balak učini kako je Bileam rekao. A onda Balak i Bileam prinesu po jednoga junca i ovna na svakome žrtveniku.  <span class="brojRetka" id="3">3</span>Potom će Bileam Balaku: »Ti stoj kod svoje paljenice, a ja idem ne bih li se sreo s Jahvom, pa što mi očituje, kazat ću ti.« I ode na osamljeno mjesto.</p><p class="noviRedak"> <h4>Bileamovo proročanstvo</h4><p class="pocetakParagrafa"> <span class="brojRetka" id="4">4</span>I Bog srete Bileama, koji mu reče: »Sedam sam žrtvenika podigao i prinio na svakome po jednoga junca i ovna.«  <span class="brojRetka" id="5">5</span>A Jahve stavi riječi u usta Bileamu te mu zapovjedi: »Vrati se Balaku i ovako govori.«</p><p class="pocetakParagrafa"> <span class="brojRetka" id="6">6</span>Bileam se vrati k njemu, a on stajaše uza svoju paljenicu i s njim svi knezovi moapski.  <span class="brojRetka" id="7">7</span>Tada on poče svoju pjesmu i reče:</p><p class="stih2">»Iz Arama dovede me Balak,</p><p class="stih2">kralj Moaba, iz strana istočnih:</p><p class="stih2">‘Dođi, prokuni mi Jakova,</p><p class="stih2">dođi, gromom udri Izraela!’</p><p class="stih1"> <span class="brojRetka" id="8">8</span>Kako mogu proklinjati</p><p class="stih2">koga Bog ne proklinje?</p><p class="stih2">Kako gromom udarati</p><p class="stih2">koga Jahve ne udara?</p><p class="stih1"> <span class="brojRetka" id="9">9</span>Jer s vrha hridi ja ga gledam,</p><p class="stih2">s visoka ga motrim brijega.</p><p class="stih2">Gle naroda koji odvojeno živi,</p><p class="stih2">među narode on se ne broji.</p><p class="stih1"> <span class="brojRetka" id="10">10</span>Prah Jakovljev tko će prebrojiti;</p><p class="stih2">pijesak Izraela tko će izmjeriti?</p><p class="stih2">O, da mi je umrijeti </p><p class="stih2">O, da svršetak moj bude </p><p class="pocetakParagrafa"> <span class="brojRetka" id="11">11</span>»Što mi to uradi?« – reče Balak Bileamu. »Dovedoh te da prokuneš moje neprijatelje, a kad tamo, ti ih blagoslovom obasu!«</p><p class="pocetakParagrafa"> <span class="brojRetka" id="12">12</span>On odgovori: »Zar mi nije dužnost kazati što mi Jahve stavlja u usta?«</p><p class="pocetakParagrafa"> <span class="brojRetka" id="13">13</span>»Hajde sa mnom na drugo mjesto, odakle ga možeš svega vidjeti«, zamoli ga Balak. »Odavde mu vidiš samo jedan kraj, a ne vidiš ga svega. Odande mi ga prokuni!«</p><p class="pocetakParagrafa"> <span class="brojRetka" id="14">14</span>Povede ga zatim na Sede Sofim, na vrh Pisge. Tu sagradi sedam žrtvenika i na svakom žrtveniku prinese po jednoga junca i ovna.  <span class="brojRetka" id="15">15</span>Bileam tada rekne Balaku: »Stoj ovdje kraj svoje paljenice, a ja odoh onamo na susret Bogu.«</p><p class="pocetakParagrafa"> <span class="brojRetka" id="16">16</span>Jahve sretne Bileama; stavi riječi u njegova usta te mu zapovjedi: »Vrati se k Balaku i tako govori!«  <span class="brojRetka" id="17">17</span>I vrati se on Balaku, koji stajaše uza svoju paljenicu i s njim moapski knezovi. Balak ga zapita: »Što je Jahve rekao?«</p><p class="pocetakParagrafa"> <span class="brojRetka" id="18">18</span>Tada Bileam započe svoju pjesmu i reče:</p><p class="stih2">»Ustani, Balače, i poslušaj!</p><p class="stih2">Uhom me posluhni, sine Siporov!</p><p class="stih1"> <span class="brojRetka" id="19">19</span>Bog nije čovjek da bi slagao,</p><p class="stih2">nije sin Adama da bi se kajao.</p><p class="stih2">Zar on kada rekne, a ne učini,</p><p class="stih2">zar obeća, pa ne ispuni?</p><p class="stih1"> <span class="brojRetka" id="20">20</span>Gle, primih od Boga da blagoslovim,</p><p class="stih2">blagoslovit ću i povuć’ neću blagoslova.</p><p class="stih1"> <span class="brojRetka" id="21">21</span>U Jakovu nesreće ne nazreh,</p><p class="stih2">nit’ nevolje vidjeh u Izraelu.</p><p class="stih2">Jahve, Bog njegov, s njime je,</p><p class="stih2">poklik kralju u njemu odzvanja.</p><p class="stih1"> <span class="brojRetka" id="22">22</span>Iz Egipta Bog ga je izveo,</p><p class="stih2">on je njemu k’o rozi bivola.</p><p class="stih1"> <span class="brojRetka" id="23">23</span>Gatanja nema protiv Jakova</p><p class="stih2">nit’ protiv Izraela vračanja.</p><p class="stih2">I kada budu rekli Jakovu</p><p class="stih2">i Izraelu: ‘Što radi Bog?’</p><p class="stih1"> <span class="brojRetka" id="24">24</span>gle, ustat će narod k’o lavica,</p><p class="stih2">dići će se poput lava:</p><p class="stih2">leći neće dok plijen ne proguta,</p><p class="stih2">dok ne popije krv pobijenih.«</p><p class="pocetakParagrafa"> <span class="brojRetka" id="25">25</span>Zatim Balak reče Bileamu: »Nemoj ga ni kletvom kleti, ali ni blagoslovom blagoslivljati.«  <span class="brojRetka" id="26">26</span>Bileam odvrati Balaku: »Zar ti nisam rekao: ‘Sve što Jahve kaže, to ću činiti’?«</p><p class="pocetakParagrafa"> <span class="brojRetka" id="27">27</span>Potom Balak reče Bileamu: »Hajde! Odvest ću te na drugo mjesto. Možda će Bogu biti pravo da mi ga odande prokuneš.«  <span class="brojRetka" id="28">28</span>I odvede Balak Bileama na vrh Peora, odakle se pruža vidik na pustaru.</p><p class="pocetakParagrafa"> <span class="brojRetka" id="29">29</span>»Sagradi mi ovdje sedam žrtvenika«, reče Bileam Balaku. »Nadalje, pripremi mi ovdje sedam junaca i sedam ovnova.«</p><p class="pocetakParagrafa"> <span class="brojRetka" id="30">30</span>Balak učini kako je Bileam rekao i prinese po jednoga junca i ovna na svakome žrtveniku.</p><p class="noviRedak"> </p></p>