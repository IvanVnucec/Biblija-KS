<h2>VIII. NOVE ODREDBE</h2><h4>Drugi popis</h4><p class="pocetakParagrafa"> <span class="brojRetka" id="1">1</span>Poslije toga zla Jahve reče Mojsiju i Eleazaru, sinu svećenika Arona:  <span class="brojRetka" id="2">2</span>»Obavite popis sve zajednice sinova Izraelovih, po njihovim porodicama, popišite sve, od dvadeset godina pa naviše, koji su u Izraelu sposobni za borbu.«</p><p class="pocetakParagrafa"> <span class="brojRetka" id="3">3</span>Mojsije, dakle, i svećenik Eleazar popišu ih na Moapskim poljanama, uz Jordan blizu Jerihona,  <span class="brojRetka" id="4">4</span>sve od dvadeset godina pa naviše, kako je Jahve naredio Mojsiju i Izraelcima. Sinovi Izraelovi koji su izašli iz zemlje egipatske bili su:</p><p class="pocetakParagrafa"> <span class="brojRetka" id="5">5</span>Izraelov prvorođenac Ruben. Sinovi Rubenovi: od Henoka rod Henokovaca; od Palua rod Paluovaca;  <span class="brojRetka" id="6">6</span>od Hesrona rod Hesronovaca i od Karmija rod Karmijevaca.  <span class="brojRetka" id="7">7</span>To su rodovi Rubenovaca. Njih je bilo četrdeset i tri tisuće sedam stotina i trideset.</p><p class="pocetakParagrafa"> <span class="brojRetka" id="8">8</span>Paluov sin bijaše Eliab,  <span class="brojRetka" id="9">9</span>a sinovi Eliabovi: Nemuel, Datan i Abiram. Taj Datan i Abiram bijahu ugledni članovi zajednice koji se podigoše protiv Mojsija i Arona u buni Korahovoj, kad se pobuniše protiv Jahve.  <span class="brojRetka" id="10">10</span>Nato je zemlja rastvorila svoje ralje i progutala ih zajedno s Korahom, kad je smrt pograbila tu skupinu i oganj proždro dvjesta i pedeset ljudi. Tako su postali opomenom.  <span class="brojRetka" id="11">11</span>No sinovi Korahovi ne izginuše.</p><p class="pocetakParagrafa"> <span class="brojRetka" id="12">12</span>Sinovi Šimunovi po svojim rodovima: od Nemuela rod Nemuelovaca; od Jamina rod Jaminovaca; od Jakina rod Jakinovaca;  <span class="brojRetka" id="13">13</span>od Zeraha rod Zerahovaca i od Šaula rod Šaulovaca.  <span class="brojRetka" id="14">14</span>To su rodovi Šimunovaca, njih dvadeset i dvije tisuće i dvjesta.</p><p class="pocetakParagrafa"> <span class="brojRetka" id="15">15</span>Sinovi Gadovi po svojim rodovima: od Sefona rod Sefonovaca; od Hagija rod Hagijevaca; od Šunija rod Šunijevaca;  <span class="brojRetka" id="16">16</span>od Oznija rod Oznijevaca; od Erija rod Erijevaca;  <span class="brojRetka" id="17">17</span>od Aroda rod Arodovaca i od Arelija rod Arelijevaca.  <span class="brojRetka" id="18">18</span>To su rodovi Gadovih potomaka. Njih je upisano četrdeset tisuća i pet stotina.</p><p class="pocetakParagrafa"> <span class="brojRetka" id="19">19</span>Judini sinovi: Er i Onan. I Er i Onan umriješe u zemlji kanaanskoj.</p><p class="pocetakParagrafa"> <span class="brojRetka" id="20">20</span>Sinovi Judini po svojim rodovima bijahu: od Šele rod Šelinaca; od Peresa rod Peresovaca i od Zeraha rod Zerahovaca.  <span class="brojRetka" id="21">21</span>Peresovi su sinovi opet bili: od Hesrona rod Hesronovaca i od Hamula rod Hamulovaca.  <span class="brojRetka" id="22">22</span>To su Judini rodovi. Njih je upisano sedamdeset i šest tisuća i petsto.</p><p class="pocetakParagrafa"> <span class="brojRetka" id="23">23</span>Sinovi Jisakarovi, prema svojim rodovima: od Tole rod Tolinaca; od Puve rod Puvinaca;  <span class="brojRetka" id="24">24</span>od Jašuba rod Jašubovaca i od Šimrona rod Šimronovaca.  <span class="brojRetka" id="25">25</span>To su Jisakarovi rodovi. Njih je upisano šezdeset i četiri tisuće i trista.</p><p class="pocetakParagrafa"> <span class="brojRetka" id="26">26</span>Sinovi Zebulunovi, po svojim rodovima: od Sereda rod Seredovaca; od Elona rod Elonovaca i od Jahleela rod Jahleelovaca.  <span class="brojRetka" id="27">27</span>To su rodovi Zebulunovaca. Njih je upisano šezdeset tisuća i pet stotina.</p><p class="pocetakParagrafa"> <span class="brojRetka" id="28">28</span>Sinovi Josipovi, po svojim rodovima: Manaše i Efrajim.  <span class="brojRetka" id="29">29</span>Sinovi Manašeovi: od Makira rod Makirovaca. Makiru se rodio Gilead. Od Gileada rod Gileadovaca.  <span class="brojRetka" id="30">30</span>Ovo su bili sinovi Gileadovi: od Jezera rod Jezerovaca; od Heleka rod Helekovaca;  <span class="brojRetka" id="31">31</span>od Asriela rod Asrielovaca; od Šekema rod Šekemovaca;  <span class="brojRetka" id="32">32</span>od Šemide rod Šemidinaca i od Hefera rod Heferovaca.  <span class="brojRetka" id="33">33</span>Heferov sin Selofhad nije imao sinova, nego kćeri. Imena Selofhadovih kćeri bila su: Mahla, Noa, Hogla, Milka i Tirsa.  <span class="brojRetka" id="34">34</span>To su Manašeovi rodovi. Njih je upisano pedeset i dvije tisuće i sedam stotina.</p><p class="pocetakParagrafa"> <span class="brojRetka" id="35">35</span>Ovo su opet sinovi Efrajimovi, po svojim rodovima: od Šutelaha rod Šutelahovaca; od Bekera rod Bekerovaca i od Tahana rod Tahanovaca.  <span class="brojRetka" id="36">36</span>Ovo su sinovi Šutelahovi: od Erana rod Eranovaca.  <span class="brojRetka" id="37">37</span>To su rodovi Efrajimovih sinova. Njih je upisano trideset i dvije tisuće i pet stotina.</p><p class="pocetakParagrafa">To su sinovi Josipovi, po svojim rodovima.</p><p class="pocetakParagrafa"> <span class="brojRetka" id="38">38</span>Sinovi Benjaminovi, po svojim rodovima: od Bele rod Belinaca; od Ašbela rod Ašbelovaca; od Ahirama rod Ahiramovaca;  <span class="brojRetka" id="39">39</span>od Šefufama rod Šefufamovaca i od Hufama rod Hufamovaca.  <span class="brojRetka" id="40">40</span>Belini sinovi bili su: Ard i Naaman. I tako, od Arda rod Ardovaca, a od Naamana rod Naamanovaca.  <span class="brojRetka" id="41">41</span>To su sinovi Benjaminovi, po svojim rodovima. Njih je upisano četrdeset i pet tisuća i šest stotina.</p><p class="pocetakParagrafa"> <span class="brojRetka" id="42">42</span>Ovo su sinovi Danovi, po svojim rodovima: od Šuhama rod Šuhamovaca. To su sinovi Danovi, prema svojim rodovima.  <span class="brojRetka" id="43">43</span>Od svih rodova Šuhamovaca bilo je upisano šezdeset i četiri tisuće i četiri stotine.</p><p class="pocetakParagrafa"> <span class="brojRetka" id="44">44</span>Sinovi Ašerovi, po svojim rodovima: od Jimne rod Jimninaca; od Jišvija rod Jišvijevaca i od Berije rod Berijevaca.  <span class="brojRetka" id="45">45</span>Od sinova Berijinih: od Hebera rod Heberovaca i od Malkiela rod Malkielovaca.  <span class="brojRetka" id="46">46</span>Ašerovoj kćeri bilo je ime Serah.  <span class="brojRetka" id="47">47</span>To su rodovi Ašerovih sinova. Njih je upisano pedeset i tri tisuće i četiri stotine.</p><p class="pocetakParagrafa"> <span class="brojRetka" id="48">48</span>Sinovi Naftalijevi, po svojim rodovima: od Jahseela rod Jahseelovaca; od Gunija rod Gunijevaca;  <span class="brojRetka" id="49">49</span>od Jesera rod Jeserovaca i od Šilema rod Šilemovaca.  <span class="brojRetka" id="50">50</span>To su rodovi Naftalijevaca. Po njihovim rodovima upisano ih je četrdeset i pet tisuća i četiri stotine.</p><p class="pocetakParagrafa"> <span class="brojRetka" id="51">51</span>Bilo je, dakle, upisanih Izraelaca šest stotina i jedna tisuća i sedam stotina i trideset.</p><p class="pocetakParagrafa"> <span class="brojRetka" id="52">52</span>Jahve reče Mojsiju:  <span class="brojRetka" id="53">53</span>»Tima neka se razdijeli zemlja u baštinu prema broju osoba.  <span class="brojRetka" id="54">54</span>Većem broju povećaj njegovu baštinu, a manjem smanji njegovu baštinu; neka se svakomu dadne njegova baština prema broju upisanih.  <span class="brojRetka" id="55">55</span>Ali zemlja neka se podijeli kockom: neka se primi u baštinu prema djedovskim plemenskim imenima.  <span class="brojRetka" id="56">56</span>Baština se ima podijeliti kockom svakom plemenu prema njegovoj veličini.«</p><p class="noviRedak"> <h4>Popis Levijevaca</h4><p class="pocetakParagrafa"> <span class="brojRetka" id="57">57</span>Ovo je popis Levijevaca, po njihovim rodovima: od Geršona rod Geršonovaca; od Kehata rod Kehatovaca i od Merarija rod Merarijevaca.  <span class="brojRetka" id="58">58</span>Ovo su rodovi Levijevaca: rod Libnijevaca, rod Hebronovaca, rod Mahlijevaca, rod Mušijevaca i rod Korahovaca. Kehatu se rodio Amram.  <span class="brojRetka" id="59">59</span>Amramovoj ženi bijaše ime Jokebeda. Bila je kći Levijeva, koja se Leviju rodila u Egiptu. Ona je Amramu rodila: Arona, Mojsija i njihovu sestru Mirjam.  <span class="brojRetka" id="60">60</span>Aronu se rodili: Nadab, Abihu, Eleazar i Itamar.  <span class="brojRetka" id="61">61</span>Nadab i Abihu poginuli su kad su prinosili neposvećenu vatru pred Jahvom.  <span class="brojRetka" id="62">62</span>Svih je popisanih muškaraca od jednog mjeseca pa naviše bilo dvadeset i tri tisuće. Oni nisu bili popisani s Izraelcima i nije im bila dodijeljena baština među Izraelcima.</p><p class="noviRedak"> <h4>Osvrt na popis</h4><p class="pocetakParagrafa"> <span class="brojRetka" id="63">63</span>To su, dakle, oni koje je popisao Mojsije i svećenik Eleazar; oni su obavili ovaj popis Izraelaca uz Jordan, na Moapskim poljanama nasuprot Jerihonu.  <span class="brojRetka" id="64">64</span>Među njima nije bilo ni jednoga od onih koje su popisali Mojsije i svećenik Aron kad su popisivali Izraelce u Sinajskoj pustinji.  <span class="brojRetka" id="65">65</span>Jer Jahve bijaše za njih rekao: »Neka pomru u pustinji i neka nitko od njih ne ostane, osim Kaleba, sina Jefuneova, i Jošue, sina Nunova!«</p></p></p>