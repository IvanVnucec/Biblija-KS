<h4>Poredak plemenâ na putu i u taboru</h4><p class="pocetakParagrafa"> <span class="brojRetka" id="1">1</span>Jahve reče Mojsiju i Aronu:  <span class="brojRetka" id="2">2</span>»Neka Izraelci logoruju svatko kod svoje zastave, pod znakovima svojih pradjedovskih domova; neka se utabore oko Šatora sastanka, ali malo podalje.</p><p class="pocetakParagrafa"> <span class="brojRetka" id="3">3</span>Sprijeda, s istočne strane, zastava Judina tabora, prema njihovim četama. Glavar je Judinih potomaka Nahšon, sin Aminadabov.  <span class="brojRetka" id="4">4</span>Njegova vojska broji sedamdeset i četiri tisuće i šest stotina popisanih.</p><p class="pocetakParagrafa"> <span class="brojRetka" id="5">5</span>Do njega neka taboruje Jisakarovo pleme. Glavar je Jisakarovih potomaka Netanel, sin Suarov.  <span class="brojRetka" id="6">6</span>Njegova vojska broji pedeset četiri tisuće i četiri stotine popisanih.</p><p class="pocetakParagrafa"> <span class="brojRetka" id="7">7</span>Onda pleme Zebulunovo. Glavar je Zebulunovih potomaka Eliab, sin Helonov.  <span class="brojRetka" id="8">8</span>Njegova vojska broji pedeset i sedam tisuća i četiri stotine popisanih.</p><p class="pocetakParagrafa"> <span class="brojRetka" id="9">9</span>Prema njihovim četama, svih je upisanih u Judinu taboru sto osamdeset i šest tisuća i četiri stotine. Neka oni prvi stupaju!</p><p class="pocetakParagrafa"> <span class="brojRetka" id="10">10</span>S juga je zastava tabora Rubenova, prema njihovim četama. Glavar je Rubenovih potomaka Elisur, sin Šedeurov.  <span class="brojRetka" id="11">11</span>Njegova vojska broji četrdeset i šest tisuća i pet stotina popisanih.</p><p class="pocetakParagrafa"> <span class="brojRetka" id="12">12</span>Do njega neka taboruje pleme Šimunovo. Glavar je Šimunovih potomaka Šelumiel, sin Surišadajev.  <span class="brojRetka" id="13">13</span>Njegova vojska broji pedeset i devet tisuća i tri stotine popisanih.</p><p class="pocetakParagrafa"> <span class="brojRetka" id="14">14</span>Onda pleme Gadovo. Glavar je Gadovih potomaka Elijasaf, sin Deuelov.  <span class="brojRetka" id="15">15</span>Njegova vojska broji četrdeset i pet tisuća šest stotina i pedeset popisanih.</p><p class="pocetakParagrafa"> <span class="brojRetka" id="16">16</span>Prema njihovim četama, svih je upisanih u taboru Rubenovu sto pedeset i jedna tisuća četiri stotine i pedeset. Neka oni stupaju drugi!</p><p class="pocetakParagrafa"> <span class="brojRetka" id="17">17</span>Potom neka ide Šator sastanka, tako da tabor levitski bude usred drugih tabora. Kako taboruju, onako neka i stupaju: svatko pod svojom zastavom.</p><p class="pocetakParagrafa"> <span class="brojRetka" id="18">18</span>Sa zapada, zastava tabora Efrajimova, prema njihovim četama. Glavar je Efrajimovih potomaka Elišama, sin Amihudov.  <span class="brojRetka" id="19">19</span>Njegova vojska broji četrdeset tisuća i pet stotina popisanih.</p><p class="pocetakParagrafa"> <span class="brojRetka" id="20">20</span>Do njega je pleme Manašeovo. Glavar je Manašeovih potomaka Gamliel, sin Pedahsurov.  <span class="brojRetka" id="21">21</span>Njegova vojska broji trideset i dvije tisuće i dvjesta popisanih.</p><p class="pocetakParagrafa"> <span class="brojRetka" id="22">22</span>Onda je pleme Benjaminovo. Glavar je potomaka Benjaminovih Abidan, sin Gidonijev.  <span class="brojRetka" id="23">23</span>Njegova vojska broji trideset i pet tisuća i četiri stotine popisanih.</p><p class="pocetakParagrafa"> <span class="brojRetka" id="24">24</span>Prema njihovim četama, svih je upisanih u Efrajimovu taboru sto i osam tisuća i sto. Oni neka stupaju treći!</p><p class="pocetakParagrafa"> <span class="brojRetka" id="25">25</span>Sa sjevera, zastava tabora Danova, prema njihovim četama. Glavar je Danovih potomaka Ahiezer, sin Amišadajev.  <span class="brojRetka" id="26">26</span>Njegova vojska broji šezdeset i dvije tisuće i sedam stotina popisanih.</p><p class="pocetakParagrafa"> <span class="brojRetka" id="27">27</span>Do njega neka se utabori pleme Ašerovo. Glavar je Ašerovih potomaka Pagiel, sin Okranov.  <span class="brojRetka" id="28">28</span>Njegova vojska broji četrdeset i jednu tisuću i pet stotina popisanih.</p><p class="pocetakParagrafa"> <span class="brojRetka" id="29">29</span>Onda pleme Naftalijevo. Glavar je Naftalijevih potomaka Ahira, sin Enanov.  <span class="brojRetka" id="30">30</span>Njegova vojska broji pedeset i tri tisuće i četiri stotine popisanih.</p><p class="pocetakParagrafa"> <span class="brojRetka" id="31">31</span>Svih je popisanih u taboru Danovu sto pedeset i sedam tisuća i šest stotina. Neka oni stupaju posljednji pod svojim zastavama.«</p><p class="pocetakParagrafa"> <span class="brojRetka" id="32">32</span>To su popisani Izraelci prema pradjedovskim domovima. Svih je upisanih u taborima, po njihovim četama, šest stotina i tri tisuće i pet stotina i pedeset.  <span class="brojRetka" id="33">33</span>Levijevci nisu bili upisivani s Izraelcima, kako je Jahve naredio Mojsiju.</p><p class="pocetakParagrafa"> <span class="brojRetka" id="34">34</span>U svemu su Izraelci učinili kako je Jahve naredio Mojsiju. Tako su taborovali pod svojim zastavama i tako išli, svatko prema svom rodu i porodici.</p>