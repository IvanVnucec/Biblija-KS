<p class="pocetakParagrafa"> <span class="brojRetka" id="1">1</span>Sve kako mu je Jahve naredio Mojsije kaza Izraelcima.</p><p class="noviRedak"> <h4>Dragovoljni zavjeti</h4><p class="pocetakParagrafa"> <span class="brojRetka" id="2">2</span>Zatim reče Mojsije glavarima plemena Izraelovih: »Ovo je Jahve naredio:  <span class="brojRetka" id="3">3</span>Ako koji čovjek učini zavjet ili se uz zakletvu obveže da će se nečega odreći, neka ne krši svoje riječi; neka izvrši sve što iz njegovih usta izađe!</p><p class="pocetakParagrafa"> <span class="brojRetka" id="4">4</span>Ako koja žena učini Jahvi zavjet ili se obveže da će se nečega odreći dok je još mlada, u očevu domu,  <span class="brojRetka" id="5">5</span>a otac joj sazna za zavjet i obećanje kojim se obvezala pa joj ništa ne rekne, tada su valjani svi njezini zavjeti i valjano je svako obećanje kojim se obvezala.  <span class="brojRetka" id="6">6</span>Ali ako joj se otac usprotivi kad sazna, nikakav njezin zavjet ni njezino obećanje kojim se vezala ne vrijedi. Jahve će joj oprostiti jer joj se otac usprotivio.</p><p class="pocetakParagrafa"> <span class="brojRetka" id="7">7</span>Ako se uda dok je pod svojim zavjetima ili pod obećanjem koje je nepromišljeno izišlo iz njezinih usta,  <span class="brojRetka" id="8">8</span>pa njezin muž sazna i pošto je saznao ništa joj ne rekne, tada vrijede njezini zavjeti i vrijede obećanja kojima se obvezala.  <span class="brojRetka" id="9">9</span>No ako se njezin muž usprotivi kad o tom sazna, ukida se time njezin zavjet i obećanje što je nepromišljeno izišlo iz njezinih usta. I Jahve će joj oprostiti.</p><p class="pocetakParagrafa"> <span class="brojRetka" id="10">10</span>A zavjet udovice ili žene otpuštene i sve obveze koje je na se preuzela vrijede za nju.</p><p class="pocetakParagrafa"> <span class="brojRetka" id="11">11</span>Ako se zavjetuje ili se obveže zakletvom na obećanje dok je u kući svoga muža,  <span class="brojRetka" id="12">12</span>pa njezin muž sazna i ništa joj ne rekne, ne usprotivi joj se, svaki je njezin zavjet valjan i valjano je svako obećanje kojim se obvezala.  <span class="brojRetka" id="13">13</span>Ali ako ih njezin muž proglasi ništetnim kad o njima sazna, tada ništa što je izišlo iz njezinih usta, njezini zavjeti ili preuzete obveze neće vrijediti. Muž ih je njezin poništio, i Jahve će joj oprostiti.</p><p class="pocetakParagrafa"> <span class="brojRetka" id="14">14</span>Svaki zavjet i svaku zakletvu koja obvezuje ženu na neko mrtvenje njezin muž može uzdržati na snazi ili poništiti.  <span class="brojRetka" id="15">15</span>Ako joj muž od dana do dana ništa ne rekne, time potvrđuje sve njezine zavjete i sva njezina obećanja kojima se obvezala; on ih je učinio valjanima ako ništa nije rekao kad je o njima čuo.</p><p class="pocetakParagrafa"> <span class="brojRetka" id="16">16</span>Ali ako ih poništi kasnije, pošto je o njima već čuo, neka snosi njezinu krivnju.«</p><p class="pocetakParagrafa"> <span class="brojRetka" id="17">17</span>To su uredbe koje je Jahve Mojsiju izdao za muža i njegovu ženu i za oca i njegovu kćer, koja, još mlada, živi u kući očevoj.</p></p>