<h4>Opće dužnosti vjernikâ</h4><p class="pocetakParagrafa"> <span class="brojRetka" id="1">1</span>Podsjećaj ih da se podlažu poglavarstvima, vlastima, da slušaju, da budu spremni na svako dobro djelo,  <span class="brojRetka" id="2">2</span>nikoga da ne pogrđuju, da budu neratoborni, popustljivi, da očituju svaku blagost prema svim ljudima.  <span class="brojRetka" id="3">3</span>Jer i mi nekoć bijasmo nerazumni, nepokorni, lutalice, robovi raznih požuda i naslada, živjeli smo u zlu i zavisti, odvratni bili, mrzili jedni druge.</p><p class="noviRedak"> <h4>Temelj dužnosti vjernikâ</h4><p class="pocetakParagrafa"> <span class="brojRetka" id="4">4</span>Ali kad se pojavila dobrostivost i čovjekoljublje Spasitelja našega, Boga,  <span class="brojRetka" id="5">5</span>on nas spasi ne po djelima što ih u pravednosti mi učinismo, nego po svojem milosrđu: kupelji novoga rođenja i obnavljanja po Duhu Svetom,  <span class="brojRetka" id="6">6</span>koga bogato izli na nas po Isusu Kristu, Spasitelju našemu,  <span class="brojRetka" id="7">7</span>da opravdani njegovom milošću budemo, po nadi, baštinici života vječnoga.</p><p class="noviRedak"> <h4>Posebni savjeti Titu</h4><p class="pocetakParagrafa"> <span class="brojRetka" id="8">8</span>Vjerodostojna je ovo riječ i hoću da to uporno tvrdiš te da oni koji su povjerovali Bogu uznastoje prednjačiti dobrim djelima. To je dobro i korisno ljudima.</p><p class="pocetakParagrafa"> <span class="brojRetka" id="9">9</span>A ludih se raspra, i rodoslovlja, i svađa, i sukoba zakonskih kloni: beskorisni su i isprazni.  <span class="brojRetka" id="10">10</span>S krivovjercem nakon prvoga i drugog upozorenja prekini  <span class="brojRetka" id="11">11</span>znajući da je izopačen i da griješi: on sam sebe osuđuje.</p><p class="noviRedak"> <h4>Osobne obavijesti, završni pozdravi i želje</h4><p class="pocetakParagrafa"> <span class="brojRetka" id="12">12</span>Kad pošaljem k tebi Artemu ili Tihika, požuri se k meni u Nikopol jer sam odlučio ondje prezimiti.  <span class="brojRetka" id="13">13</span>Zenu, pravnika, i Apolona brižljivo opremi da im ništa ne ponestane.  <span class="brojRetka" id="14">14</span>A i naši neka se uče prednjačiti dobrim djelima u životnim potrebama da ne budu neplodni.</p><p class="pocetakParagrafa"> <span class="brojRetka" id="15">15</span>Pozdravljaju te svi koji su sa mnom.</p><p class="pocetakParagrafa">Pozdravi one koji nas ljube u vjeri.</p><p class="pocetakParagrafa">Milost sa svima vama!</p></p></p></p>