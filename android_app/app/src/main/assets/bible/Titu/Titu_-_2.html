<h4>Neke staleške dužnosti</h4><p class="pocetakParagrafa"> <span class="brojRetka" id="1">1</span>Ti, naprotiv, govori što se priliči zdravu nauku:  <span class="brojRetka" id="2">2</span>starci da budu trijezni, ozbiljni, razumni, zdrave vjere, ljubavi, postojanosti;  <span class="brojRetka" id="3">3</span>starice isto tako – vladanja kakvo dolikuje svetima: ne klevetnice, ne ropkinje mnogog vina, nego učiteljice dobra  <span class="brojRetka" id="4">4</span>da urazumljuju mlađe neka ljube svoje muževe, djecu,  <span class="brojRetka" id="5">5</span>neka budu razumne, čiste, kućevne, dobre, podložne svojim muževima da se riječ Božja ne bi pogrđivala.</p><p class="pocetakParagrafa"> <span class="brojRetka" id="6">6</span>Mladiće isto tako potiči da budu razumni.  <span class="brojRetka" id="7">7</span>U svemu se pokaži uzorom dobrih djela: u poučavanju – nepokvarljivost, ozbiljnost,  <span class="brojRetka" id="8">8</span>riječ zdrava, besprigovorna da se onaj nasuprot postidi nemajući o nama reći ništa zlo.</p><p class="pocetakParagrafa"> <span class="brojRetka" id="9">9</span>Robovi neka se svojim gospodarima u svemu podlažu, ugađaju im, ne proturječe,  <span class="brojRetka" id="10">10</span>ne pronevjeruju, nego neka im iskazuju svaku dobru vjernost da u svemu budu ures nauku Spasitelja našega, Boga.</p><p class="noviRedak"> <h4>Temelj staleških dužnosti</h4><p class="pocetakParagrafa"> <span class="brojRetka" id="11">11</span>Pojavila se doista milost Božja, spasiteljica svih ljudi;  <span class="brojRetka" id="12">12</span>odgojila nas da se odreknemo bezbožnosti i svjetovnih požuda te razumno, pravedno i pobožno živimo u sadašnjem svijetu,  <span class="brojRetka" id="13">13</span>iščekujući blaženu nadu i pojavak slave velikoga Boga i Spasitelja našega Isusa Krista.  <span class="brojRetka" id="14">14</span>On sebe dade za nas da nas otkupi od svakoga bezakonja i očisti sebi Narod izabrani koji revnuje oko dobrih djela.</p><p class="pocetakParagrafa"> <span class="brojRetka" id="15">15</span>To govori, zapovijedaj, karaj sa svom vlašću. Nitko neka te ne prezire.</p></p>