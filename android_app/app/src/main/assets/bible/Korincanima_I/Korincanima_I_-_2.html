<p class="pocetakParagrafa"> <span class="brojRetka" id="1">1</span>I ja kada dođoh k vama, braćo, ne dođoh s uzvišenom besjedom ili mudrošću navješćivati vam svjedočanstvo Božje  <span class="brojRetka" id="2">2</span>jer ne htjedoh među vama znati što drugo osim Isusa Krista, i to raspetoga.  <span class="brojRetka" id="3">3</span>I ja priđoh k vama slab, u strahu i u veliku drhtanju.  <span class="brojRetka" id="4">4</span>I besjeda moja i propovijedanje moje ne bijaše u uvjerljivim riječima mudrosti, nego u pokazivanju Duha i snage  <span class="brojRetka" id="5">5</span>da se vjera vaša ne temelji na mudrosti ljudskoj nego na snazi Božjoj.</p><p class="pocetakParagrafa"> <span class="brojRetka" id="6">6</span>Mudrost doduše navješćujemo među zrelima, ali ne mudrost ovoga svijeta, ni knezova ovoga svijeta koji propadaju,  <span class="brojRetka" id="7">7</span>nego navješćujemo Mudrost Božju, u Otajstvu, sakrivenu; onu koju predodredi Bog prije vjekova za slavu našu,  <span class="brojRetka" id="8">8</span>a koje nijedan od knezova ovoga svijeta nije upoznao. Jer da su je upoznali, ne bi Gospodina slave razapeli.  <span class="brojRetka" id="9">9</span>Nego, kako je pisano: Što oko ne vidje, i uho ne ču, i u srce čovječje ne uđe, to pripravi Bog onima koji ga ljube. <span class="brojRetka" id="10">10</span>A nama to Bog objavi po Duhu jer Duh sve proniče, i dubine Božje.  <span class="brojRetka" id="11">11</span>Jer tko od ljudi zna što je u čovjeku osim duha čovječjega u njemu? Tako i što je u Bogu, nitko ne zna osim Duha Božjega.  <span class="brojRetka" id="12">12</span>A mi, mi ne primismo duha svijeta, nego Duha koji je od Boga da znamo čime nas je obdario Bog.  <span class="brojRetka" id="13">13</span>To i navješćujemo, ne naučenim riječima čovječje mudrosti, nego naukom Duha izlažući duhovno duhovnima.  <span class="brojRetka" id="14">14</span>Naravan čovjek ne prima što je od Duha Božjega; njemu je to ludost i ne može spoznati jer po Duhu valja prosuđivati.  <span class="brojRetka" id="15">15</span>Duhovan pak prosuđuje sve, a njega nitko ne prosuđuje.  <span class="brojRetka" id="16">16</span>Jer tko spozna misao Gospodnju, tko da ga pouči? A mi imamo misao Kristovu.</p>