<p class="pocetakParagrafa"> <span class="brojRetka" id="1">1</span>Tako, neka nas svatko smatra službenicima Kristovim i upraviteljima otajstava Božjih.  <span class="brojRetka" id="2">2</span>A od upravitelja iziskuje se napokon da budu vjerni.  <span class="brojRetka" id="3">3</span>Meni pak nije nimalo do toga da me sudite vi ili bilo koji ljudski sud; a ni ja sam sebe ne sudim.  <span class="brojRetka" id="4">4</span>Doista, ničega sebi nisam svjestan, no time nisam opravdan: moj je sudac Gospodin.  <span class="brojRetka" id="5">5</span>Zato ne sudite ništa prije vremena dok ne dođe Gospodin koji će iznijeti na vidjelo što je sakriveno u tami i razotkriti nakane srdaca. I tada će svatko primiti pohvalu od Boga.</p><p class="pocetakParagrafa"> <span class="brojRetka" id="6">6</span>Time, braćo, smjerah na sebe i Apolona radi vas: da na nama naučite onu »Ne preko onoga što je pisano« te se ne nadimate jednim protiv drugoga.  <span class="brojRetka" id="7">7</span>Ta tko tebi daje prednost? Što imaš da nisi primio? Ako si primio, što se hvastaš kao da nisi primio?  <span class="brojRetka" id="8">8</span>Već ste siti, već se obogatiste, bez nas se zakraljiste! Kamo sreće da se zakraljiste da i mi s vama zajedno kraljujemo!  <span class="brojRetka" id="9">9</span>Jer Bog je, čini mi se, nas apostole prikazao posljednje, kao na smrt osuđene, jer postali smo prizor svijetu, i anđelima, i ljudima –  <span class="brojRetka" id="10">10</span>mi ludi poradi Krista, vi mudri u Kristu; mi slabi, vi jaki; vi čašćeni, mi prezreni;  <span class="brojRetka" id="11">11</span>sve do ovoga časa i gladujemo, i žeđamo, i goli smo, i pljuskaju nas, i beskućnici smo,  <span class="brojRetka" id="12">12</span>i patimo se radeći svojim rukama. Proklinjani blagoslivljamo, proganjani ustrajavamo,  <span class="brojRetka" id="13">13</span>pogrđivani tješimo. Kao smeće svijeta postasmo, svačiji izmet sve do sada.</p><p class="noviRedak"> <h4>Opomena</h4><p class="pocetakParagrafa"> <span class="brojRetka" id="14">14</span>Ne pišem ovoga da vas postidim, nego da vas kao ljubljenu svoju djecu urazumim.  <span class="brojRetka" id="15">15</span>Jer da imate u Kristu i deset tisuća učitelja, ipak ne biste imali više otaca. Ta u Kristu Isusu po evanđelju ja vas rodih!  <span class="brojRetka" id="16">16</span>Zaklinjem vas, dakle: nasljedovatelji moji budite.  <span class="brojRetka" id="17">17</span>Zato upravo poslah k vama Timoteja, koji mi je dijete ljubljeno i vjerno u Gospodinu, da vas podsjeti na naputke moje, u Kristu, kako posvuda u svakoj crkvi učim.  <span class="brojRetka" id="18">18</span>Neki se uzniješe kao da ja neću doći k vama.  <span class="brojRetka" id="19">19</span>Ipak, eto me ubrzo k vama, ako Gospodin htjedne, i rasudit ću ne riječi onih nadutih, nego krepost.  <span class="brojRetka" id="20">20</span>Ta nije u riječi kraljevstvo Božje, nego u kreposti.  <span class="brojRetka" id="21">21</span>Što želite? Da k vama dođem sa šibom ili s ljubavlju i duhom blagosti?</p></p>