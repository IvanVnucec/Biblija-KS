<h4>Sluge Božje bit će pošteđene</h4><p class="pocetakParagrafa"> <span class="brojRetka" id="1">1</span>Nakon toga vidjeh: četiri anđela stoje na četiri kraja zemlje zadržavajući četiri vjetra zemaljska da nikakav vjetar ne puše ni zemljom ni morem nit ikojim drvećem.  <span class="brojRetka" id="2">2</span>I vidjeh drugoga jednog anđela gdje uzlazi od istoka sunčeva s pečatom Boga živoga. On povika iza glasa onoj četvorici anđela kojima bî dano nauditi zemlji i moru:  <span class="brojRetka" id="3">3</span>»Ne udite ni zemlji ni moru ni drveću dok ne opečatimo sluge Boga našega na čelima!«  <span class="brojRetka" id="4">4</span>I začujem broj opečaćenih – sto četrdeset i četiri tisuće opečaćenih iz svih plemena sinova Izraelovih:</p><p class="noviRedak"> </p><p class="stih1"> <span class="brojRetka" id="5">5</span>iz plemena Judina dvanaest tisuća</p><p class="stih1">opečaćenih,</p><p class="stih1">iz plemena Rubenova dvanaest tisuća,</p><p class="stih1">iz plemena Gadova dvanaest tisuća,</p><p class="stih1"> <span class="brojRetka" id="6">6</span>iz plemena Ašerova dvanaest tisuća,</p><p class="stih1">iz plemena Naftalijeva dvanaest tisuća,</p><p class="stih1">iz plemena Manašeova dvanaest tisuća,</p><p class="stih1"> <span class="brojRetka" id="7">7</span>iz plemena Šimunova dvanaest tisuća,</p><p class="stih1">iz plemena Levijeva dvanaest tisuća,</p><p class="stih1">iz plemena Jisakarova dvanaest tisuća,</p><p class="stih1"> <span class="brojRetka" id="8">8</span>iz plemena Zebulunova dvanaest tisuća,</p><p class="stih1">iz plemena Josipova dvanaest tisuća,</p><p class="stih1">iz plemena Benjaminova dvanaest</p><p class="stih1">tisuća opečaćenih.</p><p class="noviRedak"> <h4>Slavodobiće izabranika na nebu</h4><p class="pocetakParagrafa"> <span class="brojRetka" id="9">9</span>Nakon toga vidjeh: eno velikoga mnoštva, što ga nitko ne mogaše izbrojiti, iz svakoga naroda, i plemena, i puka, i jezika! Stoje pred prijestoljem i pred Jaganjcem odjeveni u bijele haljine; palme im u rukama.  <span class="brojRetka" id="10">10</span>Viču iza glasa:</p><p class="noviRedak"> </p><p class="stih1">»Spasenje Bogu našemu</p><p class="stih1">koji sjedi na prijestolju</p><p class="stih1">i Jaganjcu!«</p><p class="noviRedak"> </p><p class="pocetakParagrafa"> <span class="brojRetka" id="11">11</span>I svi anđeli, što stajahu uokolo prijestolja i starješina i četiriju bića, padoše pred prijestoljem ničice, na svoja lica,  <span class="brojRetka" id="12">12</span>i pokloniše se Bogu govoreći:</p><p class="noviRedak"> </p><p class="stih1">»Amen!</p><p class="stih1">Blagoslov i slava,</p><p class="stih1">i mudrost, i zahvalnica,</p><p class="stih1">i čast, i moć i snaga</p><p class="stih1">Bogu našemu</p><p class="stih1">u vijeke vjekova. Amen.«</p><p class="noviRedak"> </p><p class="pocetakParagrafa"> <span class="brojRetka" id="13">13</span>I jedan me od starješina upita: »Ovi odjeveni u bijele haljine, tko su i odakle dođoše?«  <span class="brojRetka" id="14">14</span>Odgovorih mu: »Gospodine moj, ti to znaš.« A on će mi: »Oni dođoše iz nevolje velike i oprali su haljine svoje i ubijelili ih u krvi Jaganjčevoj.  <span class="brojRetka" id="15">15</span>Zato su pred prijestoljem Božjim i služe mu dan i noć u hramu njegovu, i Onaj koji sjedi na prijestolju razapet će Šator svoj nad njima.  <span class="brojRetka" id="16">16</span>Neće više gladovati ni žeđati, neće ih više paliti sunce nit ikakva žega <span class="brojRetka" id="17">17</span>jer – Jaganjac koji je posred prijestolja bit će pastir njihov i vodit će ih na izvore vodâ života. I otrt će Bog svaku suzu s očiju njihovih.«</p></p>