<h4>Crkvi u Sardu: prividno kršćanstvo</h4><p class="pocetakParagrafa"> <span class="brojRetka" id="1">1</span>I anđelu Crkve u Sardu napiši: »Ovo govori Onaj koji ima sedam duhova Božjih i sedam zvijezda: Znam tvoja djela: imaš ime da živiš, a mrtav si.  <span class="brojRetka" id="2">2</span>Budan budi i utvrdi ostatak koji tek što ne umre. Doista, ne nađoh da su ti djela pred Bogom mojim savršena.  <span class="brojRetka" id="3">3</span>Spomeni se dakle: kako si primio Riječ i poslušao, tako je i čuvaj – i obrati se. Ne budeš li dakle budan, doći ću kao tat, a nećeš znati u koji ću čas doći na te.  <span class="brojRetka" id="4">4</span>Ali imaš u Sardu nekolicinu imena što ne okaljaše svojih haljina; oni će hoditi sa mnom u bjelini jer su dostojni.«</p><p class="pocetakParagrafa"> <span class="brojRetka" id="5">5</span>»Tako će pobjednik biti odjeven u bijele haljine i neću izbrisati imena njegova iz knjige života i priznat ću ime njegovo pred Ocem svojim i anđelima njegovim.«</p><p class="pocetakParagrafa"> <span class="brojRetka" id="6">6</span>»Tko ima uho, nek posluša što Duh govori crkvama!«</p><p class="noviRedak"> <h4>Crkvi u Filadelfiji: hrabra izdržljivost</h4><p class="pocetakParagrafa"> <span class="brojRetka" id="7">7</span>I anđelu Crkve u Filadelfiji napiši: »Ovo govori Sveti, Istiniti, Onaj koji ima ključ Davidov i kad otvori, nitko neće zatvoriti; kad zatvori, nitko neće otvoriti: <span class="brojRetka" id="8">8</span>Znam tvoja djela. Evo, otvorio sam pred tobom vrata kojih nitko zatvoriti ne može. Doista, malena je tvoja snaga, a očuvao si moju riječ i nisi zatajio mog imena.  <span class="brojRetka" id="9">9</span>Evo, dovest ću neke iz sinagoge Sotonine – koji sebe zovu Židovi, a nisu, nego lažu – evo, prisilit ću ih da dođu da ti se do nogu poklone te upoznaju da te ja ljubim. <span class="brojRetka" id="10">10</span>Budući da si očuvao moju riječ o postojanosti, i ja ću očuvati tebe od časa kušnje koji ima doći na sav svijet da se iskušaju svi pozemljari.  <span class="brojRetka" id="11">11</span>Dolazim ubrzo. Čvrsto drži što imaš da ti nitko ne ugrabi vijenca.«</p><p class="pocetakParagrafa"> <span class="brojRetka" id="12">12</span>»Pobjednika ću postaviti stúpom u hramu Boga moga i odande on više neće izići i napisat ću na njemu ime Boga svoga i ime grada Boga svoga, novog Jeruzalema koji siđe s neba od Boga mojega, i ime moje novo.«</p><p class="pocetakParagrafa"> <span class="brojRetka" id="13">13</span>»Tko ima uho, nek posluša što Duh govori crkvama!«</p><p class="noviRedak"> <h4>Crkvi u Laodiceji: posvjetovnjačenje i mlakost</h4><p class="pocetakParagrafa"> <span class="brojRetka" id="14">14</span>I anđelu Crkve u Laodiceji napiši: »Ovo govori Amen, Svjedok vjerni i istiniti, Početak Božjeg stvorenja:  <span class="brojRetka" id="15">15</span>Znam tvoja djela: nisi ni studen ni vruć. O da si studen ili vruć!  <span class="brojRetka" id="16">16</span>Ali jer si mlak, ni vruć ni studen, povratit ću te iz usta.  <span class="brojRetka" id="17">17</span>Govoriš: ‘Bogat sam, obogatih se, ništa mi ne treba!’ A ne znaš da si nevolja i bijeda, i ubog, i slijep, i gol.  <span class="brojRetka" id="18">18</span>Savjetujem ti: kúpi od mene zlata u vatri žežena da se obogatiš i bijele haljine da se odjeneš da se ne vidi tvoja sramotna golotinja; i pomasti da oči pomažeš i vidiš.  <span class="brojRetka" id="19">19</span>Ja korim i odgajam one koje ljubim. Revan budi i obrati se!  <span class="brojRetka" id="20">20</span>Evo, na vratima stojim i kucam; posluša li tko glas moj i otvori mi vrata, unići ću k njemu i večerati s njim i on sa mnom.«</p><p class="pocetakParagrafa"> <span class="brojRetka" id="21">21</span>»Pobjednika ću posjesti sa sobom na prijestolje svoje, kao što i ja, pobijedivši, sjedoh s Ocem svojim na prijestolje njegovo.«</p><p class="pocetakParagrafa"> <span class="brojRetka" id="22">22</span>»Tko ima uho, nek posluša što Duh govori crkvama!«</p></p></p>