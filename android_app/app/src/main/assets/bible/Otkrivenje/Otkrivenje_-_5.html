<p class="pocetakParagrafa"> <span class="brojRetka" id="1">1</span>I vidjeh: na desnici Onoga koji sjedi na prijestolju – knjiga, iznutra i izvana ispisana, zapečaćena sa sedam pečata!  <span class="brojRetka" id="2">2</span>I vidjeh snažna anđela gdje iza glasa proglašuje: »Tko je dostojan otvoriti knjigu i otpečatiti pečate njezine?«  <span class="brojRetka" id="3">3</span>I nitko – ni na nebu, ni na zemlji, ni pod zemljom – nije mogao otvoriti knjige i pogledati u nju.  <span class="brojRetka" id="4">4</span>Briznem u plač jer se nitko ne nađe dostojan otvoriti knjigu i pogledati u nju.  <span class="brojRetka" id="5">5</span>A jedan od starješina reče: »Ne plači! Evo, pobijedi Lav iz plemena Judina, Korijen Davidov, on će otvoriti knjigu i sedam pečata njezinih.«</p><p class="pocetakParagrafa"> <span class="brojRetka" id="6">6</span>I vidjeh: posred prijestolja i četiriju bića i posred starješina stoji, kao zaklan, Jaganjac sa sedam rogova i sedam očiju, to jest sedam duhova Božjih, po svoj zemlji poslanih.  <span class="brojRetka" id="7">7</span>On pristupi te iz desnice Onoga koji sjedi na prijestolju uzme knjigu.  <span class="brojRetka" id="8">8</span>A kad on uze knjigu, četiri bića i dvadeset i četiri starješine padoše ničice pred Jaganjca. U svakoga bijahu citre i zlatne posudice pune kâda, to jest molitava svetačkih.  <span class="brojRetka" id="9">9</span>Pjevaju oni pjesmu novu:</p><p class="noviRedak"> </p><p class="stih1">»Dostojan si uzeti knjigu</p><p class="stih1">i otvoriti pečate njezine</p><p class="stih1">jer si bio zaklan</p><p class="stih1">i otkupio, krvlju svojom, za Boga</p><p class="stih1">ljude iz svakoga plemena i jezika,</p><p class="stih1">puka i naroda;</p><p class="stih1"> <span class="brojRetka" id="10">10</span>učinio si ih Bogu našemu</p><p class="stih1">kraljevstvom i svećenicima</p><p class="stih1">i kraljevat će na zemlji.«</p><p class="noviRedak"> </p><p class="pocetakParagrafa"> <span class="brojRetka" id="11">11</span>I vidjeh, i začuh glas anđela mnogih uokolo prijestolja, i bića i starješina. Bijaše ih na mirijade mirijada i tisuće tisuća. <span class="brojRetka" id="12">12</span>Klicahu iza glasa:</p><p class="noviRedak"> </p><p class="stih1">»Dostojan je zaklani Jaganjac</p><p class="stih1">primiti moć, i bogatstvo,</p><p class="stih1">i mudrost, i snagu,</p><p class="stih1">i čast, i slavu, i blagoslov!«</p><p class="noviRedak"> </p><p class="pocetakParagrafa"> <span class="brojRetka" id="13">13</span>I začujem: sve stvorenje, i na nebu, i na zemlji, i pod zemljom, i u moru – sve na njima i u njima govori:</p><p class="noviRedak"> </p><p class="stih1">»Onomu koji sjedi na prijestolju</p><p class="stih1">i Jaganjcu</p><p class="stih1">blagoslov i čast,</p><p class="stih1">i slava i vlast</p><p class="stih1">u vijeke vjekova!«</p><p class="noviRedak"> </p><p class="pocetakParagrafa"> <span class="brojRetka" id="14">14</span>I četiri bića ponavljahu: »Amen!« A starješine padnu ničice i poklone se.</p>