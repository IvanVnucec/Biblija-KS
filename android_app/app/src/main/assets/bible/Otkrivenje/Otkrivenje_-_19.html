<h4>Pobjednička pjesma u nebu</h4><p class="pocetakParagrafa"> <span class="brojRetka" id="1">1</span>Nakon toga začujem kao jak glas silnoga mnoštva na nebu:</p><p class="noviRedak"> </p><p class="stih1">»Aleluja!</p><p class="stih1">Spasenje i slava i moć Bogu našemu!</p><p class="stih1"> <span class="brojRetka" id="2">2</span>Doista, istiniti su i pravedni</p><p class="stih1">sudovi njegovi</p><p class="stih1">jer osudi veliku Bludnicu,</p><p class="stih1">što pokvari zemlju bludom svojim,</p><p class="stih1">i osveti na njoj krv slugu svojih!«</p><p class="stih1"> <span class="brojRetka" id="3">3</span>I ponove:</p><p class="stih1">»Aleluja!</p><p class="stih1">Dim njezin suklja u vijeke vjekova!«</p><p class="noviRedak"> </p><p class="pocetakParagrafa"> <span class="brojRetka" id="4">4</span>Nato starješine, njih dvadesetčetvorica, i ona četiri bića padoše ničice i pokloniše se Bogu, koji sjedi na prijestolju, govoreći: »Amen! Aleluja!«  <span class="brojRetka" id="5">5</span>I s prijestolja iziđe glas:</p><p class="noviRedak"> </p><p class="stih1">»Hvalite Boga našega,</p><p class="stih1">sve sluge njegove,</p><p class="stih1">svi koji se njega bojite,</p><p class="stih1">i mali i veliki!«</p><p class="noviRedak"> </p><p class="pocetakParagrafa"> <span class="brojRetka" id="6">6</span>I začuh kao glas silna mnoštva i kao šum voda mnogih i kao prasak gromova silnih:</p><p class="noviRedak"> </p><p class="stih1">»Aleluja!</p><p class="stih1">Zakraljeva Gospod,</p><p class="stih1">Bog naš, Svevladar!</p><p class="stih1"> <span class="brojRetka" id="7">7</span>Radujmo se i kličimo</p><p class="stih1">i slavu mu dajmo</p><p class="stih1">jer dođe svadba Jaganjčeva,</p><p class="stih1">opremila se Zaručnica njegova!</p><p class="stih1"> <span class="brojRetka" id="8">8</span>Dano joj je odjenuti se u lan tanan,</p><p class="stih1">blistav i čist!«</p><p class="noviRedak"> </p><p class="pocetakParagrafa">A lan – pravedna su djela svetih.</p><p class="pocetakParagrafa"> <span class="brojRetka" id="9">9</span>I reče mi: »Piši! Blago onima koji su pozvani na svadbenu gozbu Jaganjčevu!« I reče mi: »Ove su riječi istinite, Božje.«  <span class="brojRetka" id="10">10</span>Padoh mu pred noge da mu se poklonim. A on će mi: »Nipošto! Sluga sam kao i ti i braća tvoja koja imaju svjedočanstvo Isusovo. Bogu se pokloni!« Jer svjedočanstvo Isusovo duh je proročki.</p><p class="noviRedak"> <h3>3. ISTREBLJENJE POGANSKIH NARODA</h3><h4>Prvi boj za dovršenje djela Božjega</h4><p class="pocetakParagrafa"> <span class="brojRetka" id="11">11</span>I vidjeh: nebo otvoreno – i gle, konj bijelac, a na nj sjeo On, zvani Vjerni i Istiniti, a sudi i vojuje po pravdi; <span class="brojRetka" id="12">12</span>oči mu plamen ognjeni, na glavi mu mnoge krune; nosi napisano ime kojeg nitko ne zna doli on sam;  <span class="brojRetka" id="13">13</span>ogrnut je ogrtačem krvlju natopljenim; ime mu: Riječ Božja.  <span class="brojRetka" id="14">14</span>Prate ga na bijelcima Vojske nebeske, odjevene u lan tanan, bijel i čist.  <span class="brojRetka" id="15">15</span>Iz usta mu izlazi oštar mač kojim će posjeći narode. Vladat će njima palicom gvozdenom. On gazi u kaci gnjevne srdžbe Boga Svevladara.  <span class="brojRetka" id="16">16</span>Na ogrtač, o boku, napisano mu ime: »Kralj kraljevâ i Gospodar gospodarâ.«</p><p class="pocetakParagrafa"> <span class="brojRetka" id="17">17</span>I vidjeh jednog anđela: stajaše na suncu vičući iza glasa svim pticama što nebom lete: »Ovamo! Skupite se na veliku gozbu Božju  <span class="brojRetka" id="18">18</span>da se najedete mesa kraljevâ, i mesa vojvodâ, i mesa mogućnikâ, i mesa konjâ i konjanikâ njihovih, i mesa svih mogućih ljudi, slobodnjakâ i robovâ, malih i velikih!«  <span class="brojRetka" id="19">19</span>I vidjeh: Zvijer i kraljevi zemlje i vojske njihove skupiše se u boj da se zarate s Onim što sjedi na konju i s vojskom njegovom.  <span class="brojRetka" id="20">20</span>I Zvijer bi uhvaćena, a s njom i Lažni prorok koji je u njenoj nazočnosti činio znamenja i njima zavodio one što su primili žig Zvijeri i klanjali se njezinu kipu. Živi su oboje bačeni u ognjeno jezero što gori sumporom.  <span class="brojRetka" id="21">21</span>A drugi su posječeni mačem što iziđe iz usta Onoga koji sjedi na konju i sve se ptice nasitiše mesa njihova.</p></p>