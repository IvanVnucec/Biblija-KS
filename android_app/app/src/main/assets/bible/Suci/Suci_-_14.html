<h4>Samsonova ženidba</h4><p class="pocetakParagrafa"> <span class="brojRetka" id="1">1</span>I siđe Samson u Timnu i ugleda ondje djevojku među filistejskim kćerima.  <span class="brojRetka" id="2">2</span>Vrativši se, povjeri to ocu i majci: »Opazio sam u Timni«, reče on, »djevojku među filistejskim kćerima: oženite me njome.«  <span class="brojRetka" id="3">3</span>Otac i mati rekoše: »Zar nema djevojaka među kćerima tvoga plemena i u svemu našem narodu da moraš uzeti ženu između neobrezanih Filistejaca?« Ali Samson odgovori ocu: »Oženi me njome jer mi ona omilje.«  <span class="brojRetka" id="4">4</span>Otac mu i majka nisu znali da je to od Jahve, koji je tražio zadjevicu s Filistejcima jer Filistejci u ono doba vladahu Izraelom.</p><p class="pocetakParagrafa"> <span class="brojRetka" id="5">5</span>Samson siđe tako u Timnu i kad dođe do timnjanskih vinograda, gle – odjednom preda nj iskoči mladi lav ričući.  <span class="brojRetka" id="6">6</span>Duh Jahvin zahvati Samsona, i on goloruk raskida lava kao što se raskida jare, ali ne reče ni ocu ni majci što je učinio.  <span class="brojRetka" id="7">7</span>Došavši, razgovori se s djevojkom i ona mu omilje.  <span class="brojRetka" id="8">8</span>Poslije nekog vremena, kada se vratio da je odvede, Samson skrenu da vidi mrtvog lava, a to u mrtvom lavu roj pčela i med.  <span class="brojRetka" id="9">9</span>On uze meda u ruke i jeo ga je idući putem. Kada se vratio k ocu i majci, dade ga i njima te i oni jedoše, ali im ne reče da ga je uzeo iz mrtvog lava.  <span class="brojRetka" id="10">10</span>Zatim ode ženi i ondje prirediše gozbu Samsonu; trajala je sedam dana, jer tako običavahu mladi ljudi.  <span class="brojRetka" id="11">11</span>Ali kako ga se bojahu, izabraše trideset svadbenih drugova da budu uza nj.</p><p class="noviRedak"> <h4>Samsonova zagonetka</h4><p class="pocetakParagrafa"> <span class="brojRetka" id="12">12</span>Tad im reče Samson: »Hajde da vam zadam zagonetku. Ako je odgonetnete za sedam svadbenih dana, dat ću vam trideset truba finog platna i trideset svečanih haljina.  <span class="brojRetka" id="13">13</span>Ali ako je ne mognete odgonetnuti, vi ćete meni dati trideset truba platna i trideset svečanih haljina.«</p><p class="pocetakParagrafa">»Zadaj nam zagonetku«, odgovore mu oni, »mi te slušamo.«  <span class="brojRetka" id="14">14</span>A on im reče:</p><p class="stih2">»Od onog koji jede izišlo je jelo,</p><p class="stih2">od jakoga izišlo je slatko.«</p><p class="pocetakParagrafa">Ali za tri dana nisu mogli odgonetnuti zagonetke.  <span class="brojRetka" id="15">15</span>Četvrtoga dana rekoše Samsonovoj ženi: »Izvuci od muža na prijevaru rješenje zagonetke, ili ćemo spaliti i tebe i očev ti dom! Zar ste nas ovamo pozvali da nas oplijenite?«  <span class="brojRetka" id="16">16</span>Tada se žena, uplakana, obisnu Samsonu oko vrata govoreći: »Ti mene samo mrziš i ne ljubiš me. Zadao si zagonetku sinovima moga naroda, a meni je nisi objasnio.« On joj odgovori: »Nisam je objasnio ni ocu ni majci, a tebi da je kažem?«  <span class="brojRetka" id="17">17</span>Ona mu plakaše oko vrata sedam dana, koliko je trajala gozba. Sedmoga dana on joj kaza odgonetku: toliko je na nj navaljivala. I ona je odade sinovima svoga naroda.</p><p class="pocetakParagrafa"> <span class="brojRetka" id="18">18</span>Sedmoga dana, prije nego je zašlo sunce, ljudi iz toga grada rekoše Samsonu:</p><p class="stih2">»Što ima slađe od meda</p><p class="stih2">A on im odgovori:</p><p class="stih2">»Da niste s mojom junicom orali,</p><p class="pocetakParagrafa"> <span class="brojRetka" id="19">19</span>Tada duh Jahvin dođe na njega, te on siđe u Aškelon i ondje pobi trideset ljudi, uze im odjeću i dade svečane haljine onima koji su odgonetnuli zagonetku, a onda se sav gnjevan vrati očevoj kući.  <span class="brojRetka" id="20">20</span>A Samsonovu ženu dadoše drugu koji mu bijaše svadbeni pratilac.</p></p>