<h4>Krivi učitelji</h4><p class="pocetakParagrafa"> <span class="brojRetka" id="1">1</span>Bilo je u narodu i lažnih proroka, kao što će i među vama biti lažnih učitelja, onih koji će prokrijumčariti pogubna krivovjerja, zanijekati Gospodina koji ih otkupi, i navući na se brzu propast.  <span class="brojRetka" id="2">2</span>I mnogi će se povesti za njihovim razvratnostima. Zbog njih će se kuditi put istine.  <span class="brojRetka" id="3">3</span>U svojoj će vas lakomosti kupovati izmišljotinama. Njihova osuda već odavna nije dokona i propast im ne drijema.</p><p class="noviRedak"> <h4>Pouka prošlosti</h4><p class="pocetakParagrafa"> <span class="brojRetka" id="4">4</span>Doista, ako Bog anđelâ koji sagriješiše nije poštedio, nego ih je sunovratio u Tartar i predao mračnom bezdanu da budu čuvani za sud;  <span class="brojRetka" id="5">5</span>ako staroga svijeta ne poštedje, nego sačuva – osmoga – Nou, glasnika pravednosti, sručivši potop na svijet bezbožni;  <span class="brojRetka" id="6">6</span>ako gradove Sodomu i Gomoru u pepeo pretvori, osudi i za primjer budućim bezbožnicima postavi;  <span class="brojRetka" id="7">7</span>ako pravednog Lota, premorena razvratnim življenjem onih razularenika, oslobodi –  <span class="brojRetka" id="8">8</span>pravedniku se doista dan za danom duša razdirala dok je gledao i slušao bezakonička djela onih među kojima je boravio –  <span class="brojRetka" id="9">9</span>umije Gospod i pobožnike iz napasti izbaviti, a nepravednike za kaznu na Dan sudnji sačuvati,  <span class="brojRetka" id="10">10</span>ponajpače one koji u prljavoj požudi idu za puti i preziru Veličanstvo.</p><p class="noviRedak"> <h4>Buduća kazna</h4><p class="pocetakParagrafa">Preuzetnici, drznici, i ne trepnu pogrđujući Slave,  <span class="brojRetka" id="11">11</span>dok anđeli, iako jakošću i snagom od njih veći, ne izriču protiv njih pred Gospodinom pogrdna suda.  <span class="brojRetka" id="12">12</span>Oni pak kao nerazumne životinje, po naravi rođene za lov i istrebljenje, pogrđuju što ne poznaju. Istim će istrebljenjem i oni biti istrijebljeni;  <span class="brojRetka" id="13">13</span>zadesit će ih nepravda, plaća nepravednosti. Užitkom smatraju razvratnost u pol bijela dana. Ljage i sramote! Naslađuju se prijevarama svojim dok se s vama goste.  <span class="brojRetka" id="14">14</span>Oči su im pune preljubnice, nikako da se nasite grijeha; mame duše nepostojane, srce im je uvježbano u lakomstvu, prokleti sinovi!  <span class="brojRetka" id="15">15</span>Zabludiše, napustivši ravan put, te pođoše putom Bosorova sina Bileama, koji prigrli plaću nepravednosti,  <span class="brojRetka" id="16">16</span>ali primi i ukor za svoje nedjelo: nijemo živinče ljudskim glasom prozbori i spriječi prorokovo bezumlje.</p><p class="pocetakParagrafa"> <span class="brojRetka" id="17">17</span>Oni su izvori bezvodni, oblaci vjetrom gonjeni; za njih se čuva mrkla tmina.  <span class="brojRetka" id="18">18</span>Naklapajući naduvene ispraznosti, požudama putenim, razvratnostima mame one što netom odbjegoše od onih koji žive u zabludi.  <span class="brojRetka" id="19">19</span>Obećavaju im slobodu, a sami su robovi pokvarenosti. Jer svatko robuje onomu tko ga svlada.  <span class="brojRetka" id="20">20</span>Doista, pošto su po spoznaji Gospodina našega i Spasitelja Isusa Krista odbjegli od prljavština svijeta, ako se opet u njih upleću i daju se svladati, ovo im je potonje gore od onoga prvoga.  <span class="brojRetka" id="21">21</span>Bilo bi im doista bolje da nisu spoznali puta pravednosti, negoli, pošto ga spoznaše, okrenuti leđa svetoj zapovijedi koja im je predana.  <span class="brojRetka" id="22">22</span>Dogodilo im se što veli istinita izreka: »Pas se vraća svojoj bljuvotini i okupana svinja valjanju u blatu.«</p></p></p>