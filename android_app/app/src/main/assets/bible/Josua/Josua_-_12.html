<h3>9. POPIS POBIJEĐENIH KRALJEVA</h3><h4>Pobijeđeni kraljevi istočno od Jordana</h4><p class="pocetakParagrafa"> <span class="brojRetka" id="1">1</span>Ovo su zemaljski kraljevi što su ih pobijedili Izraelci i osvojili njihovu zemlju s onu stranu Jordana k istoku, od potoka Arnona do gore Hermona, sa svom Arabom na istoku:  <span class="brojRetka" id="2">2</span>Sihon, kralj amorejski, koji je stolovao u Hešbonu; njegovo se kraljevstvo protezalo od Aroera, koji leži na rubu doline potoka Arnona, sredinom doline i polovinom Gileada pa do potoka Jaboka, gdje je graničilo s Amoncima;  <span class="brojRetka" id="3">3</span>i na istoku mu bila Araba do Kineretskog mora s jedne strane i sve do Arabskog ili Slanog mora prema Bet Haješimotu; i dalje na jugu do obronaka Pisge.</p><p class="pocetakParagrafa"> <span class="brojRetka" id="4">4</span>Međašio s njime Og, kralj bašanski, jedan od posljednjih Refaimaca; stolovao je u Aštarotu i Edreju.  <span class="brojRetka" id="5">5</span>A vladao je gorom Hermonom i Salkom, čitavim Bašanom sve do gešurske i maakadske međe te drugom polovinom Gileada sve do granice Sihona, kralja hešbonskoga.  <span class="brojRetka" id="6">6</span>Mojsije, sluga Jahvin, i sinovi Izraelovi sve su ih pobili i predao je Mojsije, sluga Jahvin, tu zemlju u posjed plemenu Rubenovu i Gadovu plemenu te polovini plemena Manašeova.</p><p class="noviRedak"> <h4>Pobijeđeni kraljevi zapadno od Jordana</h4><p class="pocetakParagrafa"> <span class="brojRetka" id="7">7</span>A ovo su zemaljski kraljevi što su ih pobijedili Jošua i sinovi Izraelovi s ovu stranu Jordana k zapadu, od Baal Gada u libanonskoj ravnici pa do gore Halaka, koja se diže prema Seiru, a tu je zemlju Jošua dao u baštinu plemenima Izraelovim prema njihovim dijelovima,  <span class="brojRetka" id="8">8</span>u Gorju, u Šefeli, u Arabi i po obroncima, u pustinji te u Negebu: zemlju hetitsku, amorejsku i kanaansku, perižansku, hivijsku i jebusejsku:</p><p class="stih1"> <span class="brojRetka" id="9">9</span>jerihonski kralj, jedan;</p><p class="stih2">kralj Aja kod Betela, jedan;</p><p class="stih1"> <span class="brojRetka" id="10">10</span>jeruzalemski kralj, jedan;</p><p class="stih2">hebronski kralj, jedan;</p><p class="stih1"> <span class="brojRetka" id="11">11</span>jarmutski kralj, jedan;</p><p class="stih2">lakiški kralj, jedan;</p><p class="stih1"> <span class="brojRetka" id="12">12</span>eglonski kralj, jedan;</p><p class="stih2">gezerski kralj, jedan;</p><p class="stih1"> <span class="brojRetka" id="13">13</span>debirski kralj, jedan;</p><p class="stih2">gederski kralj, jedan;</p><p class="stih1"> <span class="brojRetka" id="14">14</span>hormski kralj, jedan;</p><p class="stih2">aradski kralj, jedan;</p><p class="stih1"> <span class="brojRetka" id="15">15</span>kralj Libne, jedan;</p><p class="stih2">adulamski kralj, jedan;</p><p class="stih1"> <span class="brojRetka" id="16">16</span>makedski kralj, jedan;</p><p class="stih2">betelski kralj, jedan;</p><p class="stih1"> <span class="brojRetka" id="17">17</span>kralj Tapuaha, jedan;</p><p class="stih2">heferski kralj, jedan;</p><p class="stih1"> <span class="brojRetka" id="18">18</span>afečki kralj, jedan;</p><p class="stih2">šaronski kralj, jedan;</p><p class="stih1"> <span class="brojRetka" id="19">19</span>madonski kralj, jedan;</p><p class="stih2">hasorski kralj, jedan;</p><p class="stih1"> <span class="brojRetka" id="20">20</span>šimron-meronski kralj, jedan;</p><p class="stih2">ahšafski kralj, jedan;</p><p class="stih1"> <span class="brojRetka" id="21">21</span>tanaački kralj, jedan;</p><p class="stih2">megidski kralj, jedan;</p><p class="stih1"> <span class="brojRetka" id="22">22</span>kedeški kralj, jedan;</p><p class="stih2">kralj Jokneama na Karmelu, jedan;</p><p class="stih1"> <span class="brojRetka" id="23">23</span>dorski kralj u pokrajini dorskoj, jedan;</p><p class="stih2">gojski kralj u Gilgalu, jedan;</p><p class="stih1"> <span class="brojRetka" id="24">24</span>tirški kralj, jedan.</p><p class="pocetakParagrafa">U svemu trideset i jedan kralj.</p></p>