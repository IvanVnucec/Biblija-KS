<p class="pocetakParagrafa"> <span class="brojRetka" id="1">1</span>Budite dakle nasljedovatelji Božji kao djeca ljubljena  <span class="brojRetka" id="2">2</span>i hodite u ljubavi kao što je i Krist ljubio vas i sebe predao za nas kao prinos i žrtvu Bogu na ugodan miris.</p><p class="pocetakParagrafa"> <span class="brojRetka" id="3">3</span>A bludnost i svaka nečistoća ili pohlepa neka se i ne spominje među vama, kako dolikuje svetima!  <span class="brojRetka" id="4">4</span>Ni prostota, ni ludorija, ni dvosmislica, što se ne priliči, nego radije zahvaljivanje!  <span class="brojRetka" id="5">5</span>Jer dobro znajte ovo: nijedan bludnik, ili bestidnik, ili pohlepnik – taj idolopoklonik – nema baštine u kraljevstvu Kristovu i Božjemu.  <span class="brojRetka" id="6">6</span>Nitko neka vas ispraznim riječima ne zavarava: zbog toga dolazi gnjev Božji na sinove neposlušne.  <span class="brojRetka" id="7">7</span>Nemajte dakle ništa s njima!  <span class="brojRetka" id="8">8</span>Da, nekoć bijaste tama, a sada ste svjetlost u Gospodinu: kao djeca svjetlosti hodite –  <span class="brojRetka" id="9">9</span>plod je svjetlosti svaka dobrota, pravednost i istina –  <span class="brojRetka" id="10">10</span>i odlučite se za ono što je milo Gospodinu.  <span class="brojRetka" id="11">11</span>A nemajte udjela u jalovim djelima tame, nego ih dapače raskrinkavajte,  <span class="brojRetka" id="12">12</span>jer što potajno čine, sramota je i govoriti.  <span class="brojRetka" id="13">13</span>A sve što se raskrinka, pod svjetlošću postaje sjajno; što je pak sjajno, svjetlost je.  <span class="brojRetka" id="14">14</span>Zato veli:</p><p class="noviRedak"> </p><p class="stih2">»Probudi se, ti što spavaš,</p><p class="stih2">ustani od mrtvih</p><p class="stih2">i zasvijetljet će ti Krist.«</p><p class="noviRedak"> </p><p class="pocetakParagrafa"> <span class="brojRetka" id="15">15</span>Razmotrite dakle pomno kako živite! Ne kao ludi, nego kao mudri!  <span class="brojRetka" id="16">16</span>Iskupljujte vrijeme jer dani su zli!  <span class="brojRetka" id="17">17</span>Zato ne budite nerazumni, nego shvatite što je volja Gospodnja!  <span class="brojRetka" id="18">18</span>I ne opijajte se vinom u kojem je razuzdanost, nego – punite se Duhom!  <span class="brojRetka" id="19">19</span>Razgovarajte među sobom psalmima, hvalospjevima i duhovnim pjesmama! Pjevajte i slavite Gospodina u svom srcu!  <span class="brojRetka" id="20">20</span>Svagda i za sve zahvaljujte Bogu i Ocu u imenu Gospodina našega Isusa Krista!</p><p class="noviRedak"> <h4>Obiteljsko ćudoređe</h4><p class="pocetakParagrafa"> <span class="brojRetka" id="21">21</span>Podložni budite jedni drugima u strahu Kristovu!  <span class="brojRetka" id="22">22</span>Žene svojim muževima kao Gospodinu!  <span class="brojRetka" id="23">23</span>Jer muž je glava žene kao i Krist Glava Crkve – On, Spasitelj Tijela.  <span class="brojRetka" id="24">24</span>Pa kao što se Crkva podlaže Kristu, tako i žene muževima u svemu!</p><p class="pocetakParagrafa"> <span class="brojRetka" id="25">25</span>Muževi, ljubite svoje žene kao što je Krist ljubio Crkvu te sebe predao za nju  <span class="brojRetka" id="26">26</span>da je posveti, očistivši je kupelji vode uz riječ  <span class="brojRetka" id="27">27</span>te sebi predvede Crkvu slavnu, bez ljage i nabora ili čega takva, nego da bude sveta i bez mane.  <span class="brojRetka" id="28">28</span>Tako treba da i muževi ljube svoje žene kao svoja tijela. Tko ljubi svoju ženu, sebe ljubi.  <span class="brojRetka" id="29">29</span>Ta nitko nikada ne mrzi svoga tijela, nego ga hrani i njeguje kao i Krist Crkvu.  <span class="brojRetka" id="30">30</span>Doista, mi smo udovi njegova Tijela!  <span class="brojRetka" id="31">31</span>Stoga će čovjek ostaviti oca i majku da prione uza svoju ženu; dvoje njih bit će jedno tijelo. <span class="brojRetka" id="32">32</span>Otajstvo je to veliko! Ja smjeram na Krista i na Crkvu.  <span class="brojRetka" id="33">33</span>Dakle, neka svaki od vas ljubi svoju ženu kao samog sebe, a žena neka poštuje svog muža.</p></p>