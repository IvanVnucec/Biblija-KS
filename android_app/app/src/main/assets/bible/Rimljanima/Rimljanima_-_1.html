<h2>UVOD</h2><h4>Pozdrav</h4><p class="pocetakParagrafa"> <span class="brojRetka" id="1">1</span>Pavao,</p><p class="stih2">sluga Krista Isusa,</p><p class="stih2">pozvan za apostola,</p><p class="stih2">odlučen za evanđelje Božje –</p><p class="stih1"> <span class="brojRetka" id="2">2</span>koje Bog unaprijed obećavaše</p><p class="stih2">po svojim prorocima</p><p class="stih2">u Pismima svetim</p><p class="stih1"> <span class="brojRetka" id="3">3</span>o Sinu svome,</p><p class="stih2">potomku Davidovu</p><p class="stih2">po tijelu,</p><p class="stih1"> <span class="brojRetka" id="4">4</span>postavljenu Sinom Božjim,</p><p class="stih2">u snazi,</p><p class="stih2">po Duhu posvetitelju</p><p class="stih2">uskrsnućem od mrtvih,</p><p class="stih1">o Isusu Kristu, Gospodinu našemu,</p><p class="stih1"> <span class="brojRetka" id="5">5</span>po komu primismo milost i apostolstvo</p><p class="stih2">da na slavu imena njegova</p><p class="stih2">k poslušnosti vjere</p><p class="stih2">privodimo sve pogane</p><p class="stih1"> <span class="brojRetka" id="6">6</span>među kojima ste i vi</p><p class="stih2">pozvanici Isusa Krista:</p><p class="stih1"> <span class="brojRetka" id="7">7</span>svima u Rimu,</p><p class="stih2">miljenicima Božjim,</p><p class="stih2">pozvanicima, svetima.</p><p class="stih1">Milost vam i mir</p><p class="stih2">od Boga, Oca našega,</p><p class="stih2">i Gospodina Isusa Krista.</p><p class="noviRedak"> <h4>Zahvala i molitva</h4><p class="pocetakParagrafa"> <span class="brojRetka" id="8">8</span>Ponajprije zahvaljujem Bogu mojemu po Isusu Kristu za sve vas: što se vaša vjera navješćuje po svem svijetu.  <span class="brojRetka" id="9">9</span>Doista, svjedok mi je Bog – komu duhom svojim služim u evanđelju Sina njegova – da vas se  <span class="brojRetka" id="10">10</span>u svojim molitvama neprekidno spominjem i uvijek molim ne bi li mi se već jednom s voljom Božjom nekako posrećilo doći k vama.  <span class="brojRetka" id="11">11</span>Jer čeznem vidjeti vas da vam predam nešto dara duhovnoga te se ojačate, zapravo –  <span class="brojRetka" id="12">12</span>da se zajedno s vama ohrabrim zajedničkom vjerom, vašom i mojom.  <span class="brojRetka" id="13">13</span>A ne bih htio, braćo, da ne znate: često sam bio nakanio doći k vama – i sve dosad bio spriječen – da i među vama uberem koji plod kao i među drugim narodima.  <span class="brojRetka" id="14">14</span>Dužnik sam Grcima i barbarima, mudracima i neznalicama.  <span class="brojRetka" id="15">15</span>Odatle moja nakana da i vama u Rimu navijestim evanđelje.</p><p class="noviRedak"> <h2>I. SPASENJE PO VJERI</h2><h3>A. OPRAVDANJE</h3><h4>Navještaj poruke o spasenju</h4><p class="pocetakParagrafa"> <span class="brojRetka" id="16">16</span>Ne stidim se, uistinu, evanđelja: ono je snaga Božja na spasenje svakomu tko vjeruje – Židovu najprije, pa Grku.  <span class="brojRetka" id="17">17</span>Jer pravednost se Božja od vjere k vjeri u njemu otkriva kao što je pisano: Pravednik će od vjere živjeti.</p><p class="noviRedak"> <h3>1. GNJEV BOŽJI NAD POGANIMA I ŽIDOVIMA</h3><h4>Nad poganima</h4><p class="pocetakParagrafa"> <span class="brojRetka" id="18">18</span>Otkriva se doista s neba gnjev Božji na svaku bezbožnost i nepravednost ljudi koji istinu sputavaju nepravednošću.  <span class="brojRetka" id="19">19</span>Jer što se o Bogu može spoznati, očito im je: Bog im očitova.  <span class="brojRetka" id="20">20</span>Uistinu, ono nevidljivo njegovo, vječna njegova moć i božanstvo, onamo od stvaranja svijeta, umom se po djelima razabire tako da nemaju isprike.  <span class="brojRetka" id="21">21</span>Jer premda upoznaše Boga, ne iskazaše mu kao Bogu ni slavu ni zahvalnost, nego ishlapiše u mozganjima svojim te se pomrači bezumno srce njihovo.  <span class="brojRetka" id="22">22</span>Gradeći se mudrima, poludješe i  <span class="brojRetka" id="23">23</span>zamijeniše slavu neraspadljivog Boga likom, obličjem raspadljiva čovjeka, i pticâ, i četveronožaca, i gmazova.</p><p class="pocetakParagrafa"> <span class="brojRetka" id="24">24</span>Zato ih je Bog po pohotama srdaca njihovih predao nečistoći te sami obeščašćuju svoja tijela,  <span class="brojRetka" id="25">25</span>oni što su Istinu – Boga zamijenili lažju, častili i štovali stvorenje umjesto Stvoritelja, koji je blagoslovljen u vjekove. Amen.</p><p class="pocetakParagrafa"> <span class="brojRetka" id="26">26</span>Stoga ih je Bog predao sramotnim strastima: njihove žene zamijeniše naravno općenje protunaravnim,  <span class="brojRetka" id="27">27</span>a tako su i muškarci napustili naravno općenje sa ženom i raspalili se pohotom jedni za drugima te muškarci s muškarcima sramotno čine i sami na sebi primaju zasluženu plaću svoga zastranjenja.</p><p class="pocetakParagrafa"> <span class="brojRetka" id="28">28</span>I kako nisu smatrali vrijednim držati se spoznaje Boga, predade ih Bog nevaljanu umu te čine što ne dolikuje,  <span class="brojRetka" id="29">29</span>puni svake nepravde, pakosti, lakomosti, zloće; puni zavisti, ubojstva, svađe, prijevare, zlonamjernosti; došaptavači,  <span class="brojRetka" id="30">30</span>klevetnici, mrzitelji Boga, drznici, oholice, preuzetnici, izmišljači zala, roditeljima neposlušni,  <span class="brojRetka" id="31">31</span>nerazumni, nevjerni, bešćutni, nemilosrdni.  <span class="brojRetka" id="32">32</span>Znaju za odredbu Božju – da smrt zaslužuju koji takvo što čine – a oni ne samo da to čine nego i povlađuju onima koji čine.</p></p></p></p>