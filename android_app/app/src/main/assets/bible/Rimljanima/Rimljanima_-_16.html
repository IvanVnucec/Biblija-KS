<h4>Preporuke i pozdravi</h4><p class="pocetakParagrafa"> <span class="brojRetka" id="1">1</span>Preporučujem vam Febu, sestru našu, poslužiteljicu Crkve u Kenhreji:  <span class="brojRetka" id="2">2</span>primite je u Gospodinu kako dolikuje svetima i priskočite joj u pomoć u svemu što od vas ustreba jer je i ona bila zaštitnicom mnogima i meni samomu.</p><p class="pocetakParagrafa"> <span class="brojRetka" id="3">3</span>Pozdravite Prisku i Akvilu, suradnike moje u Kristu Isusu.  <span class="brojRetka" id="4">4</span>Oni su za moj život podmetnuli svoj vrat; zahvaljujem im ne samo ja nego i sve Crkve poganâ.  <span class="brojRetka" id="5">5</span>Pozdravite i Crkvu u njihovoj kući.</p><p class="pocetakParagrafa">Pozdravite ljubljenog mi Epeneta koji je prvina Azije za Krista.  <span class="brojRetka" id="6">6</span>Pozdravite Mariju koja se mnogo trudila za vas.  <span class="brojRetka" id="7">7</span>Pozdravite Andronika i Juniju, rođake i suuznike moje; oni su ugledni među apostolima i prije mene bili su u Kristu.  <span class="brojRetka" id="8">8</span>Pozdravite Amplijata, ljubljenoga moga u Gospodinu.  <span class="brojRetka" id="9">9</span>Pozdravite Urbana, suradnika moga u Kristu, i ljubljenog mi Staha.  <span class="brojRetka" id="10">10</span>Pozdravite Apela, prokušanoga u Kristu. Pozdravite Aristobulove.  <span class="brojRetka" id="11">11</span>Pozdravite Herodiona, rođaka moga. Pozdravite Narcisove koji su u Gospodinu.  <span class="brojRetka" id="12">12</span>Pozdravite Trifenu i Trifozu, koje se trude u Gospodinu. Pozdravite ljubljenu Persidu, koja se mnogo trudila u Gospodinu.  <span class="brojRetka" id="13">13</span>Pozdravite Rufa, izabranika u Gospodinu, i majku njegovu i moju.  <span class="brojRetka" id="14">14</span>Pozdravite Asinkrita, Flegonta, Herma, Patrobu, Hermu i braću koja su s njima.  <span class="brojRetka" id="15">15</span>Pozdravite Filologa i Juliju, Nereja i njegovu sestru, i Olimpu, i sve svete koji su s njima.</p><p class="pocetakParagrafa"> <span class="brojRetka" id="16">16</span>Pozdravite jedni druge cjelovom svetim. Pozdravljaju vas sve Crkve Kristove.</p><p class="noviRedak"> <h4>Naknadna opomena</h4><p class="pocetakParagrafa"> <span class="brojRetka" id="17">17</span>Zaklinjem vas, braćo, čuvajte se onih koji siju razdore i sablazni mimo nauk u kojem ste poučeni, i klonite ih se.  <span class="brojRetka" id="18">18</span>Jer takvi ne služe Gospodinu našemu Kristu, nego svom trbuhu te lijepim i laskavim riječima zavode srca nedužnih.  <span class="brojRetka" id="19">19</span>Doista, vaša je poslušnost doprla do sviju. Zbog vas se dakle radujem i htio bih da budete mudri za dobro, a bezazleni za zlo.  <span class="brojRetka" id="20">20</span>Bog mira satrt će ubrzo Sotonu pod vašim nogama. Milost Gospodina Isusa s vama!</p><p class="noviRedak"> <h4>Pozdravi Pavlovih suradnika</h4><p class="pocetakParagrafa"> <span class="brojRetka" id="21">21</span>Pozdravlja vas Timotej, suradnik moj, i Lucije, Jason i Sosipater, rođaci moji.</p><p class="pocetakParagrafa"> <span class="brojRetka" id="22">22</span>Pozdravljam vas u Gospodinu ja, Tercije, koji napisah ovu poslanicu.</p><p class="pocetakParagrafa"> <span class="brojRetka" id="23">23</span>Pozdravlja vas Gaj, gostoprimac moj i cijele Crkve. Pozdravlja vas Erast, gradski blagajnik, i brat Kvart.</p><p class="pocetakParagrafa"> <span class="brojRetka" id="25">25</span>Onomu koji vas može učvrstiti – po mojem evanđelju i propovijedanju Isusa Krista, po objavljenju Otajstva prešućenog drevnim vremenima,  <span class="brojRetka" id="26">26</span>a sada očitovanog i po proročkim pismima odredbom vječnoga Boga svim narodima obznanjenog za poslušnost, vjeru –  <span class="brojRetka" id="27">27</span>jedinomu Mudromu, Bogu, po Isusu Kristu: Njemu slava u vijeke! Amen.</p></p></p>